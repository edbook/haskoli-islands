Markgildi og samfelldni
=======================

.. admonition:: Athugasemd
    :class: athugasemd

    **Nauðsynleg undirstaða**

    -  `Jafna línu, P.2 <https://edbook.hi.is/undirbuningur_stae/kafli03.html#jafna-linu-i-hnitakerfinu>`_

    -  `Jafna hrings, P.3 <https://edbook.hi.is/undirbuningur_stae/kafli03.html#hringir>`_

    -  `Hliðrun og skölun grafs, P.3 <https://edbook.hi.is/undirbuningur_stae/kafli09.html#ummyndanir>`_

    -  `(Stranglega) minnkandi og (stranglega) vaxandi föll, 2.8 <https://edbook.hi.is/undirbuningur_stae/kafli05.html#einhalla-foll>`_

    -  `Jafnstæð og oddstæð föll, P.4 <https://edbook.hi.is/undirbuningur_stae/kafli05.html#jafnstae-og-oddstae-foll>`_

    -  `Margliður; deiling, þáttun og rætur, P.6 <https://edbook.hi.is/undirbuningur_stae/kafli06.html>`_

    -  `Tölugildisfallið, P.1 <https://edbook.hi.is/undirbuningur_stae/kafli02.html#tolugildi>`_

    -  `Þríhyrningsójafnan, P.1 <https://is.wikipedia.org/wiki/%C3%9Er%C3%ADhyrnings%C3%B3jafna>`_

    -  `Formerkjafallið P.5 <https://is.wikipedia.org/wiki/Formerkisfall>`_,  :math:`sgn(x)`

.. admonition:: Aðvörun
    :class: advorun

	Þessi kafli fjallar um tvö afskaplega mikilvæg og nátengd hugtök,
	markgildi og samfelldni. Það er nauðsynlegt fyrir nemendur að ná
	góðum tökum á þeim því mörg hugtök í stærðfræði og hagnýtingum á stærðfræði
	sem verða á vegi ykkar í framtíðinni byggja á þessum hugtökum.

*I'd take the awe of understanding over the awe of ignorance any day.*

\- Douglas Adams, The Salmon of Doubt

--------

.. _markgildi:

Markgildi
---------

.. index::
    markgildi

Óformleg skilgreining á markgildi
~~~~~~~~~~~~~~~~~~~~~~~~~~~~~~~~~

Segjum að fall :math:`f(x)` *stefni á tölu* :math:`L` *þegar* :math:`x`
*stefnir á* :math:`a`, og ritum :math:`\lim_{x\rightarrow a} f(x)=L`, ef
við getum tryggt að :math:`f(x)` sé eins nálægt :math:`L` og við
viljum bara með því að velja :math:`x` nógu nálægt :math:`a`.

Skilgreining: Markgildi
~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á opnu bili umhverfis
    punktinn :math:`a`, nema hvað hugsanlega er :math:`f(a)` ekki
    skilgreint. Við segjum að :math:`f(x)` *stefni á tölu* :math:`L` *þegar*
    :math:`x` *stefnir á* :math:`a`, og ritum
    :math:`\lim_{x\rightarrow a} f(x)=L`, ef eftirfarandi skilyrði er
    uppfyllt:

    Fyrir sérhverja tölu :math:`\epsilon>0` er til tala :math:`\delta>0`
    sem fullnægir eftirfarandi skilyrði:

    .. math:: \text{fyrir öll $x$ sem uppfylla} \qquad 0 < |x-a| < \delta \qquad \text{gildir} \qquad |f(x)-L| <\epsilon.

    Við segjum að talan :math:`L` sé :hover:`markgildi,markgildi` :math:`f(x)` þegar
    :math:`x` stefnir á :math:`a`.

.. ggb:: sYHVajyE
    :width: 700
    :height: 400
    :img: 01_markgildi.png
    :imgwidth: 12cm

.. admonition:: Athugasemd
    :class: athugasemd

    Þegar athugað er hvort markgildið :math:`\lim_{x\rightarrow a} f(x)` er
    til, og þá hvert gildi þess er, þá skiptir ekki máli hvort :math:`f(a)` er
    skilgreint eða ekki.

.. _daemi2.1:

Dæmi um markgildi
~~~~~~~~~~~~~~~~~

.. admonition:: Dæmi
    :class: daemi

    Látum :math:`a, c` vera rauntölur. Sýnið fram á eftirfarandi:

    (i)   :math:`\lim_{x \to a}\,c = c`,
    (ii)  :math:`\lim_{x \to a}\,x = a`
    (iii) :math:`\lim_{x \to a} |x| = |a|`

.. only:: latex

    Sönnun á lið 2.

.. admonition:: Lausn á lið 2
    :class: daemi, dropdown

    Hér er fallið sem um ræðir :math:`f(x) = x` og :math:`L=a`.
    Látum :math:`\epsilon>0` vera gefið. Við viljum finna
    :math:`\delta >0` þannig að :math:`|x-a|<\delta` hafi í för
    með sér :math:`|f(x)-a| < \epsilon`. Þar sem :math:`f(x)=x` þá er seinni
    ójafnan jafngild :math:`|x-a|<\epsilon`. Þetta er sama ójafnan og
    :math:`\delta` þarf að uppfylla þannig að okkur nægir að velja
    :math:`\delta = \epsilon`. Þá hefur

    .. math::
            |x-a| < \delta

    í för með sér að

    .. math::
            |f(x) -a| < \epsilon.


.. admonition:: Ábendingar fyrir liði 1 og 3
    :class: daemi, dropdown

    Til að sanna þetta þá er best að teikna mynd til að átta sig á því hvernig
    föllin haga sér. Svo má velja

        (i) :math:`\delta` sem hvað sem er.

        (iii) :math:`\delta=\epsilon`.


------

Markgildi frá hægri og vinstri
------------------------------

.. index::
    markgildi; frá hægri

Óformleg skilgreining á markgildi frá hægri
~~~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að fall :math:`f` sé skilgreint á opnu bili
:math:`(a,b)`. Segjum að :math:`f(x)` *stefni á tölu* :math:`L` *þegar*
:math:`x` *stefnir á* :math:`a` *frá hægri*, og ritum
:math:`\lim_{x\rightarrow a^+} f(x)=L`, ef við getum tryggt að
:math:`f(x)` sé eins nálægt :math:`L` og við viljum bara með því að
velja :math:`x>a` nógu nálægt :math:`a`.

Skilgreining: Markgildi frá hægri
~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á opnu bili
    :math:`(a,b)`. Við segjum að :math:`f(x)` *stefni á tölu* :math:`L`
    *þegar* :math:`x` *stefnir á* :math:`a` *frá hægri*, og ritum
    :math:`\lim_{x\rightarrow a^+} f(x)=L`, ef eftirfarandi skilyrði er
    uppfyllt.

    Fyrir sérhverja tölu :math:`\epsilon>0` er til tala :math:`\delta>0`
    þannig að um öll :math:`x` sem eru þannig að

    .. math:: a<x<a+\delta,\quad \text{ þá er } \quad |f(x)-L| <\epsilon.

.. ggb:: nDwQJCG2
    :width: 600
    :height: 400
    :img: 02_markfrahaegri.png
    :imgwidth: 12cm

.. index::
    markgildi; frá vinstri

Óformleg skilgreining á markgildi frá vinstri
~~~~~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að fall :math:`f` sé skilgreint á opnu bili
:math:`(b,a)`. Segjum að :math:`f(x)` *stefni á tölu* :math:`L` þegar
:math:`x` *stefnir á* :math:`a` *frá vinstri*, og ritum
:math:`\lim_{x\rightarrow a^-} f(x)=L`, ef við getum tryggt að
:math:`f(x)` sé eins nálægt :math:`L` og við viljum bara með því að
velja :math:`x<a` nógu nálægt :math:`a`.

Skilgreining: Markgildi frá vinstri
~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á opnu bili
    :math:`(b,a)`. Við segjum að :math:`f(x)` *stefni á tölu* :math:`L`
    *þegar* :math:`x` *stefnir á* :math:`a` *frá vinstri*, og ritum
    :math:`\lim_{x\rightarrow a^-} f(x)=L`, ef eftirfarandi skilyrði er
    uppfyllt.

    Fyrir sérhverja tölu :math:`\epsilon>0` er til tala :math:`\delta>0`
    þannig að um öll :math:`x` sem eru þannig að

    .. math:: a-\delta<x<a,\quad \text{ þá er } \quad |f(x)-L| <\epsilon.

.. ggb:: fV63g8mx
    :width: 600
    :height: 400
    :img: 03_markfravinstri.png
    :imgwidth: 12cm

.. _setning-hv_markgildi:

Setning
~~~~~~~

.. admonition:: Setning
    :class: setning

    Gerum ráð fyrir að fall :math:`f` sé skilgreint á opnu bili umhverfis
    punktinn :math:`a`, nema hvað hugsanlega er :math:`f(a)` ekki
    skilgreint. Þá er

    .. math:: \lim_{x\rightarrow a} f(x)=L

    ef og aðeins ef

    .. math:: \lim_{x\rightarrow a^-} f(x)=L=\lim_{x\rightarrow a^+} f(x).

Dæmi: Tölugildisfallið
~~~~~~~~~~~~~~~~~~~~~~~

.. admonition:: Dæmi
    :class: daemi

    :hover:`Tölugildisfallið,tölugildi` :math:`|x|` er skilgreint sem :math:`x`
    ef :math:`x\geq 0` en :math:`-x` ef :math:`x<0`. Sýnið að um tölugildisfallið gildi

    (i)

          .. math:: \lim_{x\to 0^+} \frac x{|x|} = 1

    (ii)

          .. math:: \lim_{x\to 0^-} \frac x{|x|} = -1

    (iii)

          .. math:: \lim_{x\to 0} \frac x{|x|} \quad \text{er ekki til}

.. admonition:: Lausn
    :class: daemi, dropdown

    (i)
            Hér skoðum við eingöngu :math:`x>0` og þá gildir að
            :math:`\frac x{|x|} = \frac xx = 1`. Þar sem
            :math:`\lim_{x \to 0} 1 = 1` samkvæmt :ref:`Dæmi 2.1.3 <daemi2.1>`
            þá gildir einni að :math:`\lim_{x \to 0^+} 1 = 1` samkvæmt
            :ref:`setningunni <setning-hv_markgildi>`
            hér á undan. Þannig að

            .. math::
                    \lim_{x \to 0^+} \frac x{|x|} =
                    \lim_{x \to 0^+} 1 = 1

    (ii)
            Eins og liður 1 nema ef :math:`x<0` þá er
            :math:`\frac x{|x|} = \frac x{-x} = -1`

    (iii)
            Af liðum 1 og 2 sést að hægri og vinstri markgildin eru ekki þau sömu þannig
            að samkvæmt :ref:`setningunni <setning-hv_markgildi>` hér á undan þá er
            markgildið ekki til.

.. image:: ./myndir/kafli02/02_daemi.png


------

Reiknireglur fyrir markgildi
----------------------------

.. _setning-markgildi:

Setning
~~~~~~~

.. admonition:: Setning
    :class: setning

    Gerum ráð fyrir að :math:`\lim_{x\rightarrow a}f(x)=L` og að
    :math:`\lim_{x\rightarrow a}g(x)=M`. Þá gildir

    (i)   :math:`\lim_{x\rightarrow a}\Big(f(x)+g(x)\Big)=L+M`.
    (ii)  :math:`\lim_{x\rightarrow a}\Big(f(x)-g(x)\Big)=L-M`.
    (iii) :math:`\lim_{x\rightarrow a}f(x)g(x)=LM`.
    (iv)  :math:`\lim_{x\rightarrow a}kf(x)=kL`, þar sem :math:`k` fasti.
    (v)   :math:`\lim_{x\rightarrow a}f(x)/g(x)=L/M`, að því gefnu að
          :math:`M\neq 0`.
    (vi)  Gerum ráð fyrir að :math:`m` og :math:`n` séu heiltölur þannig að
          :math:`f(x)^{m/n}` sé skilgreint fyrir öll :math:`x` á bili
          :math:`(b,c)` umhverfis :math:`a` (en ekki endilega fyrir
          :math:`x=a`) og að :math:`L^{m/n}` sé skilgreint. Þá er
          :math:`\lim_{x\rightarrow a}f(x)^{m/n}=L^{m/n}`.
    (vii) Ef til er bil :math:`(b,c)` sem inniheldur :math:`a` þannig að
          :math:`f(x)\leq g(x)` fyrir öll :math:`x\in (b,c)`, nema kannski
          :math:`x=a`, þá er
          :math:`\lim_{x\rightarrow a}f(x)=L\leq M=\lim_{x\rightarrow a}g(x)`.

.. admonition:: Sönnun á lið 1
    :class: setning, dropdown

    Við viljum sýna að fyrir :math:`\epsilon>0` þá sé til :math:`\delta>0`
    þannig að ef :math:`|x-a|<\delta` þá sé :math:`|f(x)+g(x) - (L+M)|<\epsilon`.
    Látum nú :math:`\epsilon>0` vera gefið, þá fæst af
    :math:`\lim_{x\to a} f(x) = L` að til er :math:`\delta_1>0` þannig að

    .. math::  |f(x)-L| < \frac \epsilon 2

    ef :math:`|x-a|<\delta_1`. Eins fæst af :math:`\lim_{x \to a} g(x)=M`
    að til er :math:`\delta_2` þannig að

    .. math::  |g(x)-M| < \frac \epsilon 2

    ef :math:`|x-a|<\delta_2`.

    Ef við setjum :math:`\delta = \min\{\delta_1,\delta_2\}` þá þýðir það að
    öll :math:`x` sem uppfylla :math:`|x-a|<\delta` uppfylla einnig
    :math:`|x-a|<\delta_1` og :math:`|x-a|<\delta_2`. Þá gefur þríhyrningsójafnan
    okkur að fyrir slíkt :math:`x` þá er

    .. math::
        |f(x)+g(x) - (L+M)| = |f(x)-L + g(x)-M| \\
        < |f(x)-L| + |g(x)-M| < \frac \epsilon 2 + \frac \epsilon 2 = \epsilon,

    sem er það sem við vildum sýna.

.. admonition:: Aðvörun
    :class: advorun

    Liður (1) í setningunni á undan segir að ef markgildin
    :math:`\lim_{x\to a} f(x)` og :math:`\lim_{x\to a} g(x)` eru til þá sé
    markgildið :math:`\lim_{x\to a} (f(x)+g(x))` einnig til.

    En hún segir **ekki** að ef :math:`f` og :math:`g` eru föll þannig að
    markgildið :math:`\lim_{x\to a} (f(x)+g(x))` er til, að þá séu
    markgildin :math:`\lim_{x\to a} f(x)` og :math:`\lim_{x\to a} g(x)`
    einnig til.




.. index::
    klemmureglan

Setning: Klemmureglan
~~~~~~~~~~~~~~~~~~~~~~

.. admonition:: Setning
    :class: setning

    Gerum ráð fyrir að :math:`f(x)\leq
    g(x)\leq h(x)` fyrir öll :math:`x` á bili :math:`(b, c)` sem inniheldur
    :math:`a`, nema kannski :math:`x=a`. Gerum enn fremur ráð fyrir að

    .. math:: \lim_{x\rightarrow a}f(x)=\lim_{x\rightarrow a}h(x)=L.

    Þá er :math:`\lim_{x\rightarrow a}g(x)=L`.

.. admonition:: Sönnun
    :class: setning, dropdown

    Látum :math:`\epsilon>0` vera gefið. Við viljum sýna að þá sé til :math:`\delta>0` þannig
    að :math:`|g(x)-L|<\epsilon` fyrir öll :math:`x` sem uppfylla :math:`|x-a|<\delta`.

    Þetta má líka skrifa svona:
    Við viljum sýna að þá sé til :math:`\delta>0` þannig
    að :math:`L-\epsilon<g(x)<L+\epsilon` fyrir öll :math:`x` sem uppfylla :math:`a-\delta < x<a+\delta`.

    Við vitum nú að þar sem :math:`\lim_{x\to a} f(x) = L` þá er til :math:`\delta_1`
    þannig að :math:`L-\epsilon<f(x)<L+\epsilon` fyrir öll :math:`x` sem uppfylla :math:`a-\delta_1 < x<a+\delta_1`.

    Eins þá fæst af :math:`\lim_{x\to a} h(x) = L` að til er :math:`\delta_2`
    þannig að :math:`L-\epsilon<g(x)<L+\epsilon` fyrir öll :math:`x` sem uppfylla :math:`a-\delta_2 < x<a+\delta_2`.

    Setjum nú :math:`\delta = \min\{\delta_1,\delta_2\}` og athugum að það þýðir að fyrir sérhvert :math:`x` sem
    uppfyllir :math:`a-\delta < x < a+\delta` uppfyllir einnig :math:`a-\delta_1 < x<a+\delta_1`
    og :math:`a-\delta_2 < x<a+\delta_2`. Þá gefur :math:`f(x)\leq g(x)\leq h(x)` að

    .. math:: L-\epsilon<f(x) \leq g(x) \leq h(x) < L+\epsilon.

    Þar með er :math:`L-\epsilon < g(x) < L+\epsilon` og þá höfum við sýnt að
    :math:`\lim_{x\to a} g(x) = L`.

.. image:: ./myndir/kafli02/04_03_klemmuregla.png
	:align: center
	:width: 80%


Dæmi: Markgildi með sínus
~~~~~~~~~~~~~~~~~~~~~~~~~

.. admonition:: Dæmi
    :class: daemi

    Sýnið fram á eftirfarandi:

    (i)

          .. math:: \lim_{x\to 0} \sin\left(\frac 1x\right) \quad \text{er ekki til}

    (ii)

          .. math:: \lim_{x\to 0} x\sin\left(\frac 1x\right) = 0

    (iii)

          .. math:: \lim_{x \to 0} \frac{\sin(x)}{x} = 1

.. only:: latex

        Sönnun á lið 1.

.. admonition:: Lausn á lið 1
    :class: daemi, dropdown

    Sönnum þetta með mótsögn. Gerum ráð fyrir að til sé markgildi :math:`L` þannig að fyrir
    sérhvert :math:`\epsilon >0` er til :math:`\delta>0` þannig að
    :math:`|x-0|<\delta` hefur í för með sér að :math:`|\sin(1/x) - L|<\epsilon`. Til þess
    að þetta leiði til mótsagnar þurfum við að finna :math:`\epsilon>0` sem er þannig að
    sama hversu lítið :math:`\delta>0` er valið þá er alltaf til :math:`x` þannig að
    :math:`|x-0|<\delta` og

    .. math::
            \left|\sin\left(\frac 1x \right)-L\right| \geq \epsilon.

    Veljum :math:`\epsilon = 0,5`. Ástæðan fyrir þessu vali er sú að þar sem
    :math:`\sin(1/x)` sveiflast á milli :math:`-1` og :math:`1` þá er nóg að
    velja tölu sem er þannig að fallið sveiflist út
    fyrir bilið :math:`[L-\epsilon,L+\epsilon]`. Í þessu tilviki þýðir það að
    :math:`\epsilon` þarf að vera minna en 1.

    Ef markgildið er til þá er ætti að vera til :math:`\delta>0` þannig að
    :math:`|\sin(1/x)-L|< 0.5` fyrir :math:`x` sem uppfylla :math:`|x-0|<\delta`.
    Byrjum á að skoða tilvikið :math:`L\leq 0`.
    Finnum nógu stóra náttúrlega tölu :math:`k`
    þannig að :math:`\frac 1{2\pi k + \pi/2} < \delta`.
    Ef við setjum :math:`x=\frac 1{2\pi k + \pi/2}`
    þá fæst að :math:`|x-0|<\delta` en

    .. math::
            \left|\sin\left(\frac 1x \right) - L\right| =
            |\sin(2\pi k +\pi/2) - L|  = |1-L| > 0,5

    Tilvikið þegar :math:`L>0` er eins nema þá veljum við :math:`x=\frac 1{2\pi k - \pi/2}`
    sem þýðir að :math:`\sin(x) = -1`.

Mynd af :math:`\sin\left(\frac 1x\right)`:

.. ggb:: yfYAfqtm
    :width: 652
    :height: 352
    :zoom_drag: false
    :img: 03_daemi-sin.png
    :imgwidth: 12cm

Markgildi þegar x stefnir á óendanlegt
--------------------------------------


.. image:: ./myndir/kafli02/06_liminf.png
	:align: center
	:width: 50%

.. index::
    markgildi; þegar x stefnir á óendalegt


Óformleg skilgreining á markgildi þegar :math:`x \to \infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að fall :math:`f` sé skilgreint á bili
:math:`(a, \infty)`. Segjum að :math:`f(x)` *stefni á tölu* :math:`L`
*þegar* :math:`x` *stefnir á* :math:`\infty`, og ritum
:math:`\lim_{x\rightarrow \infty} f(x)=L`, ef við getum tryggt að
:math:`f(x)` sé eins nálægt :math:`L` og við viljum bara með því að
velja :math:`x` nógu stórt.

Skilgreining: Markgildi þegar :math:`x \to \infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á bili
    :math:`(a,\infty)`. Við segjum að :math:`f(x)` *stefni á tölu* :math:`L`
    *þegar* :math:`x` *stefnir á* :math:`\infty`, og ritum
    :math:`\lim_{x\rightarrow \infty} f(x)=L`, ef eftirfarandi skilyrði er
    uppfyllt:

    Fyrir sérhverja tölu :math:`\epsilon>0` er til tala :math:`R`
    þannig að um öll :math:`x>R` gildir að

    .. math:: |f(x)-L|<\epsilon.

Óformleg skilgreining á markgildi þegar :math:`x \to -\infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~


Fyrir :math:`-\infty` er þetta gert með sama sniði.


Gerum ráð fyrir að fall :math:`f` sé skilgreint á bili
:math:`(-\infty, a)`. Segjum að :math:`f(x)` *stefni á tölu* :math:`L`
*þegar* :math:`x` *stefnir á* :math:`-\infty`, og ritum
:math:`\lim_{x\rightarrow -\infty} f(x)=L`, ef við getum tryggt að
:math:`f(x)` sé eins nálægt :math:`L` og við viljum bara með því að
velja :math:`x` sem nógu stóra neikvæða tölu.

Skilgreining: Markgildi þegar :math:`x \to -\infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á bili
    :math:`(-\infty,a)`. Við segjum að :math:`f(x)` *stefni á tölu*
    :math:`L` *þegar* :math:`x` *stefnir á* :math:`-\infty`, og ritum
    :math:`\lim_{x\rightarrow -\infty} f(x)=L`, ef eftirfarandi skilyrði er
    uppfyllt:

    Fyrir sérhverja tölu :math:`\epsilon>0` er til tala :math:`R`
    þannig að um öll :math:`x<R` gildir að

    .. math:: |f(x)-L|<\epsilon.

------

Óendanlegt sem markgildi
------------------------

.. index::
    markgildi; óendanlegt sem markgildi

Óformleg skilgreining á markgildinu :math:`\infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að fall :math:`f` sé skilgreint á opnu bili umhverfis
punktinn :math:`a`, nema hvað hugsanlega er :math:`f(a)` ekki
skilgreint. Segjum að :math:`f(x)` *stefni á* :math:`\infty` *þegar*
:math:`x` *stefnir á* :math:`a`, og ritum
:math:`\lim_{x\rightarrow a} f(x)=\infty`, ef við getum tryggt að
:math:`f(x)` sé *hversu stórt sem við viljum* bara með því að velja
:math:`x` *nógu nálægt* :math:`a`.

Skilgreining: Markgildið :math:`\infty`
~~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á opnu bili umhverfis
    punktinn :math:`a`, nema hvað hugsanlega er :math:`f(a)` ekki
    skilgreint. Við segjum að :math:`f(x)` *stefni á* :math:`\infty` *þegar*
    :math:`x` *stefnir á* :math:`a`, og ritum
    :math:`\lim_{x\rightarrow a} f(x)=\infty`, ef eftirfarandi skilyrði er
    uppfyllt.

    Fyrir sérhverja tölu :math:`B` er til tala :math:`\delta>0` þannig
    að um öll :math:`x` sem eru þannig að

    .. math::
            0 < |x-a| <\delta \quad  \text{ gildir að } \quad f(x) > B.

.. admonition:: Aðvörun
    :class: advorun

    Athugið að :math:`\infty` er **ekki** tala. Þó að
    :math:`\lim_{x\rightarrow a} f(x)=\infty` þá er samt sagt að markgildið
    :math:`\lim_{x\rightarrow a} f(x)` sé ekki til.

Óformleg skilgreining á markgildinu :math:`-\infty`
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Gerum ráð fyrir að fall :math:`f` sé skilgreint á opnu bili umhverfis
punktinn :math:`a`, nema hvað hugsanlega er :math:`f(a)` ekki
skilgreint. Segjum að :math:`f(x)` *stefni á* :math:`-\infty` *þegar*
:math:`x` *stefnir á* :math:`a`, og ritum
:math:`\lim_{x\rightarrow a} f(x)=-\infty`, ef við getum tryggt að
:math:`f(x)` sé hversu lítið sem við viljum bara með því að velja
:math:`x` nógu nálægt :math:`a`.

Skilgreining: Markgildið :math:`-\infty`
~~~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að fall :math:`f` sé skilgreint á opnu bili umhverfis
    punktinn :math:`a`, nema hvað hugsanlega er :math:`f(a)` ekki
    skilgreint. Við segjum að :math:`f(x)` *stefni á* :math:`-\infty`
    *þegar* :math:`x` *stefnir á* :math:`a`, og ritum
    :math:`\lim_{x\rightarrow a} f(x)=-\infty`, ef eftirfarandi skilyrði er
    uppfyllt.

    Fyrir sérhverja tölu :math:`B` er til tala :math:`\delta>0` þannig
    að um öll :math:`x` sem eru þannig að

    .. math:: 0 < |x-a| < \delta \quad \text{ gildir að } \quad f(x)<B.

.. admonition:: Aðvörun
    :class: advorun

    Athugið að :math:`-\infty` er **ekki** tala. Þó að
    :math:`\lim_{x\rightarrow a} f(x)=-\infty` þá er samt sagt að markgildið
    :math:`\lim_{x\rightarrow a} f(x)` sé ekki til.

.. index::
    samfelldni
    samfelldni; í punkti

-------

Æfingadæmi
~~~~~~~~~~

.. eqt:: daemi-markgildi

  **Æfingadæmi**
	Hakið við réttan kross.

  A) :eqt:`I` Ef fallið :math:`f(x)` er rætt fall og :math:`a` er núllstöð nefnara þess þá er markgildið :math:`\lim_{x \rightarrow a} f(x)` alltaf til.

  #) :eqt:`I` Þar sem :math:`\pi` er óræð tala þá getur ekkert fall uppfyllt að :math:`\lim_{x \rightarrow \pi} f(x)` sé til.

  #) :eqt:`I` Ef :math:`f(x)` er fastafall (þ.e. :math:`f(x)=c` þar sem :math:`c` er einhver tala) þá gildir alltaf að :math:`\lim_{x \rightarrow \infty} f(x) = 0`.

  #) :eqt:`C` Til að markgildi falls í punkti sé til verður markgildið þegar fallið stefnir á punktinn frá hægri að vera það sama og það stefnir á punktinn frá vinstri.

  .. eqt-solution::

		A) Ræða fallið :math:`f(x)=\tfrac{1}{x}` hefur nefnara með núllstöð :math:`x=0` en markgildið :math:`\lim_{x \rightarrow 0} \tfrac{1}{x}` er ekki til.

		#) Þetta er bara bull. T.d. gildir um fastafallið :math:`f(x)=\pi` að það hefur markgildið :math:`\pi` í öllum punktum.

		#) Þetta væri rétt ef stæði „...þá gildir alltaf að :math:`\lim_{x \rightarrow \infty} f(x) = c`.”

		#) Þetta er skilgreiningin á að markgildi sé til svo þetta er rétt.


.. _samfelldni:

Samfelldni
----------

Hér skilgreinum við og skoðum seinna grundvallarhugtakið í þessum kafla, sem er :hover:`samfelldni`.


.. index::
    innri punktur

Skilgreining: Innri punktur
~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Látum :math:`A\subseteq {{\mathbb  R}}` og :math:`x\in A`. Við segjum að
    :math:`x` sé :hover:`innri punktur` :math:`A` ef :math:`A` inniheldur opið bil
    umhverfis :math:`x`, það er að segja til er tala :math:`\delta>0` þannig
    að :math:`(x-\delta, x+\delta)\subseteq
    A`.

    Ef :math:`x` er ekki innri punktur :math:`A` og :math:`x\in A` þá segjum
    við að :math:`x` sé :hover:`jaðarpunktur` :math:`A`.


.. index::
    samfelldni; í punkti

Skilgreining: Samfelldni í punkti
~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Látum :math:`f` vera fall og :math:`c` innri punkt skilgreiningarsvæðis
    :math:`f`. Sagt er að :math:`f` sé *samfellt í punktinum* :math:`c` ef

    .. math:: \lim_{x\rightarrow c}f(x)=f(c).

Setning
~~~~~~~

.. admonition:: Setning
    :class: setning

    Látum :math:`f` og :math:`g` vera föll. Gerum ráð fyrir að :math:`c` sé
    innri punktur skilgreiningarsvæðis beggja fallanna og að bæði föllin séu
    samfelld í punktinum :math:`c`. Þá eru eftirfarandi föll samfelld í
    :math:`c`:

    (i)   :math:`f+g`
    (ii)  :math:`f-g`
    (iii) :math:`fg`
    (iv)  :math:`kf`, þar sem :math:`k` er fasti
    (v)   :math:`f/g`, ef :math:`g(c)\neq 0`
    (vi)  :math:`\Big(f(x)\Big)^{1/n}`, að því gefnu að :math:`f(c)>0` ef
          :math:`n` er slétt tala og :math:`f(c)\neq 0` ef :math:`n<0`.

Þessi setning er bein afleiðing af :ref:`Setningu 2.3.1 <setning-markgildi>`.

Setning: Samskeyting samfelldra falla
~~~~~~~~~~~~~~~~~~~~~~~~~~~~~~~~~~~~~

.. admonition:: Setning
    :class: setning

    Látum :math:`g` vera fall sem er skilgreint á opnu bili umhverfis
    :math:`c` og samfellt í :math:`c` og látum :math:`f` vera fall sem er
    skilgreint á opnu bili umhverfis :math:`g(c)` og samfellt í
    :math:`g(c)`. Þá er fallið :math:`f\circ g` skilgreint á opnu bili
    umhverfis :math:`c` og er samfellt í :math:`c`.


.. admonition:: Athugasemd
    :class: athugasemd

    Ef fall er skilgreint með formúlu og skilgreingamengið er ekki tilgreint
    sérstaklega, þá er venjan að líta alla þá punkta þar sem formúlan gildir
    sem skilgreingarmengi fallsins


.. index::
    samfelldni, samfellt fall

.. _`skilgrsamfellt`:

Skilgreining: Samfellt fall
~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Við segjum að fall :math:`f` sé :hover:`samfellt,samfellt fall` ef það er samfellt í
    sérhverjum punkti skilgreingarmengisins.

Óformlega þýðir þetta að hægt er að teikna graf :math:`f` án þess að lyfta pennanum frá blaðinu.

Nokkur dæmi um samfelld föll
~~~~~~~~~~~~~~~~~~~~~~~~~~~~

Eftirfarandi föll eru samfelld

(i)   margliður
(ii)  ræð föll
(iii) ræð veldi
(iv)  hornaföll; :math:`\sin`, :math:`\cos`, :math:`\tan`
(v)   tölugildisfallið :math:`|x|`

Að búa til samfelld föll
~~~~~~~~~~~~~~~~~~~~~~~~

Með því að nota föllin úr dæminu á undan sem efnivið þá getum við búið
til fjölda samfelldra fall með því að beita aðgerðunum úr Setningu 2.6.4
og Setningu 2.6.3.

.. index::
    samfelldni; frá hægri/vinstri


Dæmi
~~~~

Fallið :math:`\cos(3x+5)` er samfellt. Margliðan :math:`g(x) =3x+5` og
:math:`f(x) = \cos(x)` eru samfelld föll og þá er samskeytingin
:math:`f\circ g(x) = \cos(3x+5)` einnig samfellt fall.

-------

Hægri/vinstri samfelldni
------------------------

Rifjum upp skilgreininguna á samfelldni.

Skilgreining
~~~~~~~~~~~~

.. admonition:: Skilgreining
    :class: skilgreining

    Látum :math:`f` vera fall og :math:`c` innri punkt skilgreiningarsvæðis
    :math:`f`. Sagt er að :math:`f` sé *samfellt í punktinum* :math:`c` ef

    .. math:: \lim_{x\rightarrow c}f(x)=f(c).

.. admonition:: Athugasemd
    :class: athugasemd

    Þessi skilgreining virkar aðeins fyrir innri punkta
    skilgreiningarsvæðisins. Þannig að ef ætlunin er að rannsaka samfelldni
    í jaðarpunktum þá gengur þessi skilgreining ekki. Hins vegar getum við
    útvíkkað skilgreininguna á samfelldni fyrir hægri og vinstri endapunkta
    bila með því að einskorða okkur við markgildi frá vinstri og hægri.

Skilgreining: Hægri/vinstri samfelldni
~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    (i)  Fall :math:`f` er *samfellt frá hægri í punkti* :math:`c` ef
         :math:`\lim_{x\rightarrow c^+}f(x)=f(c)`.

         Hér er gert ráð fyrir að fallið :math:`f` sé amk. skilgreint á
         bili :math:`[c, a)`.

    (ii) Fall :math:`f` er *samfellt frá vinstri í punkti* :math:`c` ef
         :math:`\lim_{x\rightarrow c^-}f(x)=f(c)`.

         Hér er gert ráð fyrir að fallið :math:`f` sé amk. skilgreint á
         bili :math:`(a, c]`.

Uppfærum nú skilgreininguna á :ref:`samfelldu falli <skilgrsamfellt>`.

.. index::
    fall; samfellt

Uppfærð skilgreining: Samfellt fall
~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
    :class: skilgreining

    Gerum ráð fyrir að :math:`f` sé fall sem er skilgreint á mengi
    :math:`A`, þar sem :math:`A` er sammengi endanlega margra bila. Við
    segjum að fallið :math:`f` sé *samfellt* ef það er samfellt í öllum
    innri punktum skilgreingarmengisins og ef það er samfellt frá
    hægri/vinstri í jaðarpunktum skilgreingarmengisins, eftir því sem við á.

.. admonition:: Athugasemd
    :class: athugasemd

    Ef fall er samfellt á opnu bili :math:`(a,b)`, og ef :math:`a<c<d<b`, þá
    er fallið einnig samfellt á bilinu :math:`[c,d]`.

-------

Eiginleikar samfelldra falla
----------------------------

.. index::
    há- og lággildislögmálið

.. _`Há- og lággildislögmálið`:

Setning: Há- og lággildislögmálið
~~~~~~~~~~~~~~~~~~~~~~~~~~~~~~~~~

.. admonition:: Há- og lággildislögmálið
    :class: setning

    Látum :math:`f` vera samfellt fall skilgreint á **lokuðu takmörkuðu bili**
    :math:`[a,b]`. Þá eru til tölur :math:`x_1` og :math:`x_2` í
    :math:`[a,b]` þannig að fyrir allar tölur :math:`x` í :math:`[a,b]` er

    .. math:: f(x_1)\leq f(x)\leq f(x_2).

    Þetta þýðir að samfellt fall :math:`f` á lokuðu og takmörkuðu bili
    :math:`[a,b]` tekur bæði hæsta og lægsta gildi á bilinu. Hæsta gildið er
    þá :math:`f(x_2)` og lægsta gildið er :math:`f(x_1)`.

.. admonition:: Athugasemd
    :class: athugasemd

    Það er mögulegt að fallið taki há/lággildi sitt í fleiri en einum
    punkti.

.. index::
    milligildissetningin


Setning: Milligildissetningin
~~~~~~~~~~~~~~~~~~~~~~~~~~~~~~

.. admonition:: Milligildissetningin
    :class: setning

    Látum :math:`f` vera samfellt fall skilgreint á lokuðu takmörkuðu bili
    :math:`[a,b]`. Gerum ráð fyrir að :math:`s` sé tala sem liggur á milli
    :math:`f(a)` og :math:`f(b)`. Þá er til tala :math:`c` sem liggur á
    milli :math:`a` og :math:`b` þannig að :math:`f(c)=s`.

.. admonition:: Sönnun
    :class: setning, dropdown

    Í setningunni þá gerum við ráð fyrir að :math:`s` liggi á milli :math:`f(a)` og
    :math:`f(b)`. Til að svona :math:`s` sé til þá þarf :math:`f(a) \neq f(b)`.

    Skoðum tilvikið þegar :math:`f(a) < f(b)`, en þá er :math:`f(a) < s < f(b)`.
    Tilvikið :math:`f(a)>f(b)` er nánast eins.

    Skilgreinum mengið :math:`S = \{ x \in [a,b] ; f(x) < s\}`. Þetta mengi er ekki tómt
    því :math:`a` er í því og það er takmarkað að ofan af :math:`b`. Samkvæmt
    :ref:`Frumsendunni um efra mark <FrumsendanUmEfraMark>` þá er til efra mark :math:`c \in[a,b]`
    fyrir :math:`S`. Við viljum sýna að :math:`f(c)=s`.

    Ef :math:`f(c)>s` þá segir samfelldni :math:`f`
    okkur að til sé lítið bil kringum :math:`c` þar sem fallið er stærra en :math:`s`. Sér í lagi er
    til tala minni en :math:`c` sem er ekki í menginu :math:`S`. Þetta þýðir að :math:`c` er
    ekki efra mark :math:`S`. Orðum þetta aðeins nákvæmar.

    Veljum :math:`0<\epsilon < f(c)-s` þá er til :math:`\delta>0` þannig að ef :math:`x\in ]c-\delta,c+\delta[`
    þá er :math:`|f(c)-f(x)|<\epsilon < f(c) -s`. Þetta hefur í för með sér að :math:`f(c) - f(x) < f(c) -s`,
    það er :math:`f(x)>s`. Þetta þýðir að öll :math:`x\in]c-\delta,c[` eru "minni" efri mörk fyrir :math:`S`
    en :math:`c` sem gengur ekki og er því mótsögn.

    Ef :math:`f(c)<s` þá segir samfelldni :math:`f` okkur að til sé lítið bil kringum :math:`c`
    þar sem fallið er minna en :math:`s`. Sér í lagi  er til tala stærri en :math:`c` sem er í menginu
    :math:`S`. Þetta þýðir að :math:`c` er ekki efra mark, því efra mark á að vera stærra eða jafnt
    og öll stök í :math:`S`. Þetta er einnig mótsögn.

    Þá er bara eftir möguleikinn :math:`f(c)=s`, sem er nákvæmlega það sem við vildum.

.. ggb:: zEQQcGcQ
    :width: 700
    :height: 400
    :img: 10_milligildissetn.png
    :imgwidth: 12cm

.. admonition:: Athugasemd
    :class: athugasemd

    Það er möguleiki að það séu fleiri en einn punktur á bilinu þar sem fallið tekur
    gildið :math:`s`. Sönnunin hér á undan finnur þann stærsta.

Fylgisetning
~~~~~~~~~~~~

.. admonition:: Fylgisetning
    :class: setning

    Ef :math:`P(x)=a_nx^n+a_{n-1}x^{n-1}+\cdots+a_1x+a_0` er margliða af
    oddatölu stigi :math:`n`, þá er til rauntala :math:`c` þannig að :math:`P(c)=0`.

.. admonition:: Sönnun
    :class: setning, dropdown

    Gerum ráð fyrir að :math:`a_n>0`. Þá er
    :math:`\lim_{x\to -\infty} P(x) = -\infty` og
    :math:`\lim_{x\to \infty} P(x) = \infty`. Það þýðir að til eru tölur
    :math:`a` og :math:`b` þannig að :math:`P(a)<0` og :math:`P(b)>0`. Með
    því að beita Milligildissetningunni á fallið :math:`P` á bilinu
    :math:`[a,b]` og með :math:`s=0` þá fæst að til er núllstöð á bilinu
    :math:`[a,b]`.

    Ef :math:`a_n < 0` þá víxlast formerkin á markgildunum hér að ofan en röksemdafærslan er
    að öðru leyti eins.
