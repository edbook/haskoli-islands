Formáli
=======

Þetta kennsluefni er ætlað til að styðja við kennslu í áfanganum 
Stærðfræðigreining II við Háskóla Íslands. Það er bæði aðgengilegt sem 
vefsíða, http://notendur.hi.is/sigurdur/stae205, og sem `pdf-skjal 
<https://notendur.hi.is/sigurdur/stae205/stae205.pdf>`_ sem hentar 
til útprentunar. Efnið byggir upprunalega á glærupakka sem `Rögnvaldur 
Möller <http://starfsfolk.hi.is/simaskra/1198>`_ útbjó fyrir sambærilegan áfanga. Efnið er skrifað í 
Markup-tungumáli í kerfinu Sphinx sem upphaflega var hannað fyrir 
hjálpina í forritunarmálinu Python. `Benedikt Steinar Magnússon 
<http://notendur.hi.is/bsm>`_ aðlagaði kerfið þannig að það hentar til 
að útbúa kennsluefni og naut við það aðstoðar Sólrúnar Höllu 
Einarsdóttur. Kerfið er opið og allar viðbætur við það eru 
aðgengilegar á http://github.com/edbook. Arnbjörg Soffía Árnadóttir og 
Þorsteinn Hjörtur Jónsson sáu um uppsetningu á efninu í 
Stærðfræðigreiningu II og kann ég þeim bestu þakkir fyrir.

**Janúar 2016, Sigurður Örn Stefánsson**


Sumarið 2016 var þýðingu lykilorða bætt við kerfið. Símon Böðvarsson sá um forritunarvinnuna. Þýðingar eru sóttar úr `Orðaskrá Íslenska stærðfræðafélagsins <http://stæ.is/os>`_. Þegar músabendill svífur yfir lykilorði birtist fyrsta þýðing þess samkvæmt orðaskránni. Í sumum tilfellum eru margar mögulegar þýðingar sem eiga misvel við en þá er hægt að smella á orðið til að sjá alla möguleika. 

**Janúar 2017, Sigurður Örn Stefánsson**


Sem nýr kennari í námskeiðinu hef ég gert smávægilegar breytingar á námsefninu. Þær er allar minniháttar og vonandi til bóta.

**Janúar 2019, Benedikt Steinar Magnússon**


Litlar breytingar hafa orðið á námsefninu aðrar en þær að allar hagnýtar upplýsingar hafa verið fluttar yfir í Canvas síðu námskeiðsins.

**Janúar 2020, Benedikt Steinar Magnússon og Sigurður Örn Stefánsson**
