Tölur og föll
=============

.. admonition:: Nauðsynleg undirstaða
  :class: athugasemd

    -  `Undirstöðuatriði tölur og talnakerfi <https://edbook.hi.is/undirbuningur_stae/Kafli01.html#talnakerfi>`_.

    -  `Forgangsröðun aðgerða <https://edbook.hi.is/undirbuningur_stae/Kafli01.html#forgangsroun-agera>`_.

    -  `Reiknireglur <https://edbook.hi.is/undirbuningur_stae/Kafli01.html#reiknireglur>`_.

    -  `Brotareikningur <https://edbook.hi.is/undirbuningur_stae/Kafli01.html#brotareikningur>`_.

    -  `Veldi og rætur <https://edbook.hi.is/undirbuningur_stae/Kafli01.html#veldi-og-raetur>`_.

    -  `Sjá undirstöðuatriði um föll <https://edbook.hi.is/undirbuningur_stae/Kafli05.html>`_.

---------

.. epigraph::

  *Fly, you fools.*

  \- Gandalf, The Fellowship of the Ring

---------

Inngangur
---------

Grunnhugmyndin
~~~~~~~~~~~~~~

Stærðfræðigreining grundvallast á því að mæla breytingu (oft með tilliti
til tíma)

-  Eðlisfræði: hraði, hröðun, massi, orka, vinna, afl, þrýstingur

-  Rúmfræði: flatarmál, rúmmál, lengd, massamiðja

-  Hagnýtingar: hagfræði, stofnstærðir, hámörkun/lágmörkun, hreyfikerfi, hitaflæði

-  Stærðfræði: markgildi, hermun, jafnvægisástand

Sett fram samtímis, en óháð, af
`Isaac Newton <http://www.visindavefur.is/svar.php?id=1635>`__ og
`Gottfried Leibniz <http://www.visindavefur.is/svar.php?id=59920>`__ í lok 17. aldar.

.. image:: ./myndir/kafli01/01_NewtonLeibniz.jpg
    :width: 50 %
    :align: center

Ítarefni
~~~~~~~~

Fyrir nánari útlistun á hugtökunum sem við fjöllum um þá er hægt að skoða,
auk kennslubókarinnar,

-  http://edbook.hi.is/undirbuningur

-  http://stae.is/hugtakasafn

-  http://stae.is/os, íslensk-ensk og ensk-íslensk orðaskrá

-  http://planetmath.org

-  http://mathworld.wolfram.com

-  http://en.wikipedia.org (ath. enska útgáfan)


Einnig getur verið gagnlegt að kannast við grísku bókstafina.

.. image:: ./myndir/kafli01/greek_letters.png
    :width: 75 %
    :align: center

Forrit
~~~~~~

-  GeoGebra http://www.geogebra.org

-  WolframAlpha http://www.wolframalpha.com

-  Matlab http://www.mathworks.com
   (sjá https://admonitionndur.hi.is/~jonasson/matlab/)

-  Octave http://www.gnu.org/software/octave/ (opið og ókeypis, svipað og Matlab)

-  Sage http://www.sagemath.org/  (opið og ókeypis, byggt á Python)

-  Mathematica http://www.wolfram.com/mathematica/

---------

Tölur
-----

.. index::
    seealso: rauntölur; tölur
    rauntölur
    tölur; náttúrlegar tölur
    tölur; heiltölur
    tölur; ræðar tölur
    tölur; rauntölur
    tölur; tvinntölur


Skilgreining: Tölur
~~~~~~~~~~~~~~~~~~~

.. admonition:: Skilgreining
  :class: skilgreining

  (i)   :hover:`Náttúrlegu tölurnar,náttúrleg tala` eru tölurnar :math:`1, 2, 3, 4, \ldots` og mengi þeirra er táknað með :math:`\mathbb{N}`.

  (ii)  Mengi :hover:`heiltalna,heiltala` er táknað með :math:`\mathbb{Z}` og er skilgreint sem :math:`\mathbb{Z}= \ldots,-2,-1,0,1,2,3,\ldots`

  (iii) Mengi :hover:`ræðra talna,ræð tala` er táknað með :math:`\mathbb{Q}`. :math:`\mathbb{Q}= \{ \frac pq ; p,q \in \mathbb{Z}, q\neq 0\}`.

  (iv)  Mengi :hover:`rauntalna,rauntala` er táknað með :math:`\mathbb{R}`.

  (v)   Mengi :hover:`tvinntalna,tvinntala` er táknað með :math:`\mathbb{C}`.

.. admonition:: Athugasemd
  :class: athugasemd

    Margir vilja telja :math:`0` með sem náttúrlega tölu. Það
    er eðlilegt ef maður lítur á náttúrlegu tölurnar þannig að þær tákni
    fjölda. Ef maður lítur hins vegar þannig á að þær séu notaðar til að
    númera hluti þá er 0 ekki með. Hér verður 0 ekki talið með náttúrulegu
    tölunum en notast verður við :math:`\mathbb{N}_0 = 0,1,2,3,\ldots` fyrir
    mengi náttúrulegra talna að 0 viðbættu.

Sjá einnig http://edbook.hi.is/undirbuningur_stae/Kafli1.html#talnakerfi.

Smíði rauntalna
~~~~~~~~~~~~~~~

Rauntölur eru smíðaðar úr ræðu tölunum með því að
fylla upp í götin.

T.d. eru

.. math::

   \begin{aligned}
   \pi &= 3,1415926\ldots, \qquad \text{og}\\
   \sqrt 2 -4  &= -2,58578\ldots\end{aligned}

ekki ræðar tölur (það er ekki hægt að skrifa þær sem brot
:math:`\frac ab`, þar sem :math:`a` og :math:`b` eru heilar tölur), en
þær eru rauntölur. Slíkar tölur kallast :hover:`óræðar,óræð tala`.

Sjá einnig `Óræðar tölur | stæ.is <http://www.xn--st-2ia.is/fletta/%C3%B3r%C3%A6%C3%B0ar_t%C3%B6lur>`__.

.. index::
    rauntölur; frumsendan um efra mark

.. _`FrumsendanUmEfraMark`:


Bil
---

.. _`Skilgreining 1.3.1`:

.. index:: bil

Skilgreining: Bil (i)
~~~~~~~~~~~~~~~~~~~~~

.. admonition:: Skilgreining
  :class: skilgreining

  Látum :math:`a` og :math:`b` vera rauntölur þannig að
  :math:`a<b`. Skilgreinum

  1. *opið bil* :math:`]a,b[=\{x\in \mathbb{R}; a<x<b\}`

  2. *lokað bil* :math:`[a,b]=\{x\in \mathbb{R}; a\leq x\leq b\}`

  3. *hálfopið bil* :math:`[a,b[=\{x\in \mathbb{R}; a\leq x<b\}`

  4. *hálfopið bil* :math:`]a,b]=\{x\in \mathbb{R}; a< x\leq b\}`

  Þessi bil sem er skilgreind hér fyrir ofan eru kölluð endanleg. Til eru
  fleiri gerðir af bilum:

  5. *opið óendanlegt bil* :math:`]a,\infty[=\{x\in \mathbb{R}; a<x\}`

  6. *opið óendanlegt bil* :math:`]-\infty, a[=\{x\in \mathbb{R}; x<a\}`

  7. *lokað óendanlegt bil* :math:`[a,\infty[=\{x\in \mathbb{R}; a\leq x\}`

  8. *lokað óendanlegt bil* :math:`]-\infty, a]=\{x\in \mathbb{R}; x\leq a\}`

  9. *allur rauntalnaásinn* :math:`]-\infty, \infty[= \mathbb{R}`.

Skilgreining: Bil (ii)
~~~~~~~~~~~~~~~~~~~~~~

.. admonition:: Skilgreining
  :class: skilgreining

  Mengi :math:`A` af rauntölum kallast :hover:`bil` ef um allar
  tölur :math:`a<b` sem eru í menginu :math:`A` gildir að ef :math:`a<x<b`
  þá er :math:`x` líka í menginu :math:`A`. Þ.e. bil innihalda engin göt.

.. admonition:: Athugasemd
  :class: athugasemd

    Sérhvert bil á rauntalnaásnum er af einni þeirra gerða sem talin er
    upp í `Skilgreining 1.3.1`_. Þessi staðhæfing er jafngild frumsendunni um
    efra mark.

.. admonition:: Athugasemd
  :class: athugasemd

    Það er jafngilt að segja

    .. math:: x \in ]a-\eta,a+\eta[

    og

    .. math:: |x-a| < \eta.

------

Föll
----

.. index::
    vörpun
    fall
    see: vörpun; fall

Skilgreining: Vörpun
~~~~~~~~~~~~~~~~~~~~

.. admonition:: Skilgreing
  :class: skilgreining

  :hover:`Vörpun` frá mengi :math:`X` yfir í mengi :math:`Y` er
  regla sem úthlutar sérhverju staki :math:`x` í :math:`X` nákvæmlega einu
  staki :math:`f(x)` í :math:`Y`. Táknum þetta með :math:`f:X \to Y`.

  Stakið :math:`f(x)` kallast :hover:`gildi` vörpunarinnar (í punktinum
  :math:`x`).

.. index::
    fall; skilgreiningarmengi
    fall; bakmengi
    fall; myndmengi

Skilgreining: skilgreiningarmengi og bakmengi
~~~~~~~~~~~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Mengið :math:`X` kallast :hover:`skilgreiningarmengi`
  :math:`f`, mengið :math:`Y` kallast :hover:`bakmengi`
  :math:`f` og mengið
  :math:`f(X) = \{ f(x); x \in X \}` kallast :hover:`myndmengi` :math:`f`.

  .. image:: ./myndir/kafli01/02_Mynd_vorpunar.png
      :align: center
      :width: 50%

.. admonition:: Aðvörun
  :class: advorun

    Það er ekki víst að öll gildin í :math:`Y` séu tekin
    (það er :math:`f(X)` getur verið minna en :math:`Y`). Eins þá er mögulegt
    að :math:`f` taki sama gildið oftar en einu sinni.

Skilgreining: fall
~~~~~~~~~~~~~~~~~~

.. admonition:: Skilgreining
  :class: skilgreining

  Fall er þrennd :math:`(f,X,Y)` þar sem :math:`f` er vörpun sem uppfyllir að sérhvert stak :math:`x` í skilgreiningarmenginu :math:`X`
  varpast á eitt og aðeins eitt stak :math:`y` í bakmenginu :math:`Y`.

.. index::
    fall; samskeyting

.. _samskeyting:

Skilgreining: Samskeyting
~~~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Látum :math:`f:X \to Y` og :math:`g:Y \to Z` vera
  varpanir. Vörpunin :math:`g\circ f:X \to Z` sem skilgreind er með
  :math:`(g\circ f)(x)=g(f(x))` kallast :hover:`samskeyting` :math:`f` og
  :math:`g`. Stakið :math:`g(f(x)) \in Z` fæst með því að beita fyrst
  vörpuninni :math:`f` á stakið :math:`x` og síðan vörpuninni :math:`g` á
  stakið :math:`f(x)`.

  .. image:: ./myndir/kafli01/02_Samskeyting.png
      :align: center
      :width: 50%

Dæmi: Samskeyting
~~~~~~~~~~~~~~~~~~

.. admonition:: Dæmi
  :class: daemi

  Skoðum föllin :math:`f:\mathbb R \to \mathbb R, f(x) = 2x-1`
  og :math:`g:\mathbb R \to \mathbb R, g(x) = x^2`.
  Finnum :math:`g\circ f`.

.. admonition:: Lausn
  :class: daemi, dropdown

  Höfum að

  .. math::
      g \circ f = g(f(x)) = g(2x -1) = (2x-1)^2 = 4x^2-4x+1

  Athugið að samskeytingin :math:`f \circ g` er ekki sama fallið:

  .. math::
    f \circ g = f(g(x)) = f(x^2) = 2x^2-1

  .. index::
      fall; átækt
      fall; eintækt

Skilgreining: Átækni og eintækni
~~~~~~~~~~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Við segjum að vörpunin :math:`f` sé :hover:`átæk,átækur` ef
  :math:`f(X)=Y`, það þýðir að fyrir sérhvert stak :math:`y` í :math:`Y`
  þá er til (amk. eitt) stak :math:`x` í :math:`X` þannig að
  :math:`f(x)=y`.

  Segjum að vörpunin :math:`f` sé :hover:`eintæk` ef :math:`f(x_1) = f(x_2)`
  hefur í för með sér að :math:`x_1=x_2`, það er sérhvert gildi sem vörpunin
  tekur er bara tekið einu sinni.

.. index::
    fall; gagntækt

Skilgreining: Gagntækni
~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Vörpun sem er bæði eintæk og átæk kallast :hover:`gagntæk`.

.. index::
    fall; andhverfa

.. _andhverfa:

Skilgreining: Andhverfa
~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Látum :math:`f:X \to Y` vera vörpun. Sagt er að :math:`f`
  sé :hover:`andhverfanleg,andhverfanlegur` ef til er vörpun :math:`f^{-1}:Y \to X` þannig að
  samskeyting varpananna :math:`f` og :math:`f^{-1}` annars vegar og
  :math:`f^{-1}` og :math:`f` hins vegar sé viðeigandi :hover:`samsemdarvörpun`,
  þ.e. :math:`f^{-1}\circ f=id_X` og :math:`f\circ f^{-1} = id_Y`.

  .. image:: ./myndir/kafli01/02_Andhverfa.png
      :align: center
      :width: 50%

.. admonition:: Athugasemd
  :class: athugasemd

    Venjulega hjá okkur þá eru mengin :math:`X` og :math:`Y`
    mengi af rauntölum. Þegar :math:`Y` er mengi af tölum þá er notast við
    orðið :hover:`fall` í stað orðsins *vörpun*.

.. index::
    fall; graf

Dæmi: Andhverfa
~~~~~~~~~~~~~~~

.. admonition:: Dæmi
  :class: daemi

  Látum :math:`X=[0,2]`, :math:`Y=[0,4]` og :math:`f:X \to Y, f(x) = x^2`.
  Finnum andhverfu fallsins.

.. admonition:: Lausn
  :class: daemi, dropdown

  Þar sem :math:`f` gagntæk vörpun er andhverfan er gefin með
  :math:`f^{-1}(x) = \sqrt x`.

  .. image::  ./myndir/kafli01/04_andhverfa.png
      :align: center
      :width: 50%

Athugum að hér má velja :math:`X` sem önnur mengi en :math:`[0,2]` svo lengi sem
:math:`X` inniheldur ekki bæði :math:`a` og :math:`-a`, :math:`a\neq 0`,
því þá er :math:`f` ekki lengur eintæk.

Mengið :math:`Y` er svo valið sem myndmengið :math:`f(X)`.


Skilgreining: Graf
~~~~~~~~~~~~~~~~~~~

.. admonition:: Skilgreining
  :class: skilgreining

  Látum :math:`f:X \to Y` vera fall þannig að :math:`X`
  og :math:`Y` eru mengi af rauntölum. Graf (e. graph) fallsins :math:`f` er þá
  mengi allra punkta í planinu :math:`\mathbb{R}^2` af gerðinni
  :math:`(x,f(x))` þar sem :math:`x\in X`. Hér notum við oft :math:`y` í stað
  :math:`f(x)`.

  .. ggb:: 1468111
      :width: 700
      :height: 400
      :img: ./myndir/kafli01/04_Graf_falls.png
      :imgwidth: 12cm
      :zoom_drag: false

.. index::
	fall; jafnstætt
	fall; oddstætt

Skilgreining: Jafnstætt og oddstætt
~~~~~~~~~~~~~~~~~~~~~~~~~~~~~~~~~~~

.. admonition:: Skilgreining
  :class: skilgreining

  Við segjum að fall :math:`f` sé :hover:`jafnstætt,jafnstæður` ef

  .. math:: f(x) = f(-x)

  fyrir öll :math:`x` í skilgreiningarmengi :math:`f`.

  Við segjum að fall :math:`f` sé :hover:`oddstætt,oddstæður` ef

  .. math:: f(x) = -f(-x)

  fyrir öll :math:`x` í skilgreiningarmengi :math:`f`.

  .. image::  ./myndir/kafli01/04_JafnstaettOddstaett.png
      :align: center
      :width: 60%

------

Nokkrar gerðir falla
--------------------

Til eru margs konar föll og eru þau oft sett í flokk eftir eiginleikum sínum.
Lítum á þá helstu.


Línuleg föll
~~~~~~~~~~~~

Línulegt fall hefur formið :math:`f(x)=hx+k` og graf þess er lína. Þetta form er
stundum kallað *skurðhallaform* línunnar.
Við köllum fastann :math:`h` hallatölu línunnar og fastann :math:`k` skurðpunkt
hennar við :math:`y`-ás. Ef :math:`h>0` þá er línan vaxandi en ef :math:`h<0` þá
er hún minnkandi. Í þeim tilfellum sem :math:`h=0` er línan sögð hafa engan halla,
þ.e. hún er hvorki vaxandi né minnkandi og liggur þá lárétt í hnitakerfinu.
Lóðréttarlínur eru ávallt á forminu :math:`x=b` og hafa óskilgreinda hallatölu.
Þær skera :math:`x`-ásinn í :math:`b`.

Hallatölu línu má ávallt finna ef þekktir eru tveir, mismunandi punktar :math:`(x_1,y_1)`
og :math:`(x_2,y_2)` sem liggja á henni. Þá má nota formúluna

.. math:: h=\frac{y_2-y_1}{x_2-x_1}

til að ákvarða hallatölu hennar. Sé formúlan skoðuð má sjá að hún lýsir
fjarlægð á milli `y`-hnita tveggja punkta á línunni í hlutfalli við fjarlægð
á milli :math:`x`-hnita þeirra. Þetta er hlutfall helst það sama,
óháð því hvaða punktar eru valdir. Því er stundum ritað að

.. math:: h=\frac{\Delta y}{\Delta x}

þar sem :math:`\Delta y` táknar fjarlægð milli :math:`y`-hnita punktanna og
:math:`\Delta x` táknar fjarlægð milli :math:`x`-hnita punktanna.

Stundum er framsetningin

.. math:: f(x) - y_1 = h(x-x_1)

notast og kallast hún *punkthallaform* línunnar. Hún er bein afleiðing af hallatölujöfnunni
þar sem hún er sett fram sem

.. math:: h = \frac{f(x)-y_1}{x-x_1}

sem er algjörlega sambærilegt jöfnunni hér að ofan, þar sem :math:`x_2=x` og
:math:`y_2 = f(x)`. Þriðja og síðasta framsetningin á jöfnu línu er nefnt
staðalform hennar og er línan þá sett fram með

.. math:: ax + by = c

þar sem :math:`a,b \in \mathbb{R}` og eru ekki bæði 0. Þetta form er almennara þar sem
það gerir einnig ráð fyrir lóðréttum línum.

.. admonition:: Athugasemd
  :class: athugasemd

  - Skurðhallaform línu: :math:`y=hx+k`

  - Punkthallaform línu: :math:`f(x) - y_1 = h(x-x_1)`

  - Staðalform línu: :math:`ax+by=c`

Dragðu stikuna til og frá til að sjá hvernig línan breytist við það að breyta
hallatölunni, :math:`a` og skurðpunktinum við :math:`y`-ás, :math:`b`.

.. ggb:: dty79z8p
    :width: 700
    :height: 400
    :img: ./myndir/kafli01/PMA_lina.png
    :imgwidth: 12cm

Margliður
~~~~~~~~~

Línuleg föll eru sértilfelli af breiðari flokki falla sem nefnist margliður.
Margliður hafa almenna formið

.. math:: f(x) = a_n x^n + a_{n-1}x^{n-1}+ \ldots + a_1 x + a_0

þar sem talan :math:`n\in \mathbb{N}_0` nefnist stig margliðunnar,
:math:`a_i`, :math:`i = 1, \ldots , n` eru fastar og forystustuðullinn
:math:`a_n \neq 0`. Þegar  :math:`a_n = 0` þá leyfum við tilfellið :math:`a_0=0`
og köllum þá fallið :math:`f(x)=0` *núllfallið*.

Margliða af núlta stigi er einnig stundum kölluð *fastafall*.
Línur fyrsta stigs margliður þar sem :math:`n=1` og forystustuðullinn
:math:`a_n` er hallatala línunnar. Margliða af öðru stigi kallast ferningsfall
og er graf hennar fleygbogi. Fyrir fleygboga gildir að sé :math:`a_n>0` þá er
fleygboginn *kúptur* (uppsveigður) en ef :math:`a_n<0` þá er hann *hvelfdur* (niðursveigður).

Veldisföll
~~~~~~~~~~~

Veldisfall er skilgreint sem fall sem hefur formið

.. math:: f(x) = ax^b

þar sem :math:`a,b\in \mathbb{R}`. Í því tilfelli sem :math:`b \in \mathbb{N}_0`
þá er veldisfallið margliða af :math:`n`-ta stigi þar sem :math:`a_{n-1}=a_{n-2} = \ldots =a_0 = 0`.
Ef :math:`n` er slétt tala þá er fallið :math:`f(x)` jafnstætt en oddstætt ef
:math:`n` er oddatala.

Hér er fallið :math:`g(x)` oddstætt en :math:`f(x)` jafnstætt.

.. ggb:: sztnpmbr
    :width: 700
    :height: 400
    :img: ./myndir/kafli01/PMA_slett_odda_veldisfoll.png
    :imgwidth: 12cm


Núllstöðvar margliða
~~~~~~~~~~~~~~~~~~~~

Einn eiginleiki margliða sem oft er skoðaður er hvort og þá hvar margliðan
sker :math:`x`-ásinn. Þetta jafngildir því að leysa jöfnuna :math:`f(x)=0` fyrir
:math:`x`. Skurðpunktarnir eru kallaðir *núllstöðvar* eða *rætur* margliðunnar.

.. admonition:: Athugasemd
  :class: athugasemd

  - Línan :math:`y=hx+k` sker x-ásinn í punktinum :math:`\left(\frac{-k}{h},0\right)`.

  - Fleygboginn :math:`y=ax^2 + bx + c` hefur í mesta lagi tvo skurðpunkta við
    :math:`x`-ás; :math:`(x_1,0)` og :math:`(x_2,0)`. Þá má ákvarða með jöfnunni

    .. math:: x_{1,2} = \frac{-b \pm \sqrt{b^2-4ac}}{2a}.

    Talan :math:`D=b^2-4ac` nefnist *aðgreinir* fleygbogans. Ef :math:`D>0` þá hefur
    fleygboginn tvo skurðpunkta við :math:`x`-ás, ef :math:`D=0` þá hefur fleygboginn
    einn skurðpunkt við :math:`x`-ás en ef :math:`D<0` þá sker fleygboginn ekki
    :math:`x`-ásinn. Þessi jafna er oft nefnd lausnarformúla 2. stigs margliða en
    gengur einnig undir öðrum nöfnum eins og D-reglan, Jónas og Batman.

  - Erfitt getur reynst að finna núllstöðvar margliða af hærra stigi. Í sumum
    tilfellum er það hægt en í öðrum getur reynst ómögulegt að finna núllstöðvarnar
    með analytískum hætti. Þarf þá að grípa til tölulegra aðferða eins og t.a.m.
    aðferð Newtons, sem við skoðum síðar meir.

Algebrísk föll
~~~~~~~~~~~~~~

Í grunninn eru algebrísk föll eru öll þau föll sem búa má til með samlagningu,
frádrætti, margföldum, deilingu, ræðum veldum og rótum. Tvær gerðir af algebrískum
föllum eru *ræð föll* og *rótarföll*.

Rætt fall er fall á forminu

.. math:: f(x) = \frac{P(x)}{Q(x)}

þar sem :math:`P(x)` og :math:`Q(x) \neq 0` eru margliður á meðan rótarfall er fall
á forminu

.. math:: f(x) = \sqrt[n]{R(x)}

þar sem :math:`n \in \mathbb{N}` og :math:`R(x)` er margliða.

.. admonition:: Athugasemd
  :class: athugasemd

  Athugum að það er algjörlega sambærileg að skrifa :math:`\sqrt[n]{R(x)}` og
  :math:`R(x)^{1/n}` fyrir öll :math:`n \in \mathbb{N}` þar sem að sérhverja ræða rót má
  umrita sem brotið veldi.

Í þeim tilfellum sem :math:`R(x)=x` má sjá mjög skýrt mynstur í gröfum fallanna,
sem einkennist af því hvort :math:`n` sé oddatala eða slétt. Hér að neðan hefur fallið
:math:`f(x)` veldið :math:`\frac{1}{n}` þar sem :math:`n` er slétt tala en
:math:`g(x)` veldið :math:`\frac{1}{m}` þar sem :math:`m` er oddatala.

.. ggb:: ny5kssay
    :width: 700
    :height: 400
    :img: ./myndir/kafli01/PMA_rotarfoll.png
    :imgwidth: 12cm

Torræð föll
~~~~~~~~~~~

Öll föll sem ekki eru algebrísk eru torræð. Lítið verður fjallað
um eiginleika torræðra falla, þó mörg föll í þeim flokki séu vissulega mikilvæg
í heimi stærðfræðinnar.

.. admonition:: Athugasemd
  :class: athugasemd

  **Mikilvæg torræð föll**

  - Vísisföll, eins og veldisvísisfallið :math:`e^x` og :math:`2^x`.

  - Lograr, eins og :math:`\ln(x)` og :math:`\log_2(x)`

  - Hornaföllin :math:`\cos(x)` og :math:`\sin(x)`

Gaffalforskriftarföll
~~~~~~~~~~~~~~~~~~~~~

Gildi falls getur verið breytilegt, eftir því á hvaða bilið það er skoðað.
Tökum sem dæmi algildisfallið eða tölugildisfallið. Á bilinu :math:`]-\infty;0[`
hegðar fallið sér eins og línan :math:`f(x)=-x` en á bilinu :math:`[0;\infty]`
hegðar það sér eins og línan :math:`f(x)=x`. Því er algildisfallið skilgreint með

.. math::
    |x|= \begin{cases}
            -x & x<0\\
            x & x\geq 0
        \end{cases}

.. image:: ./myndir/kafli01/algildisfall.png
	:align: center
	:width: 80%


Önnur gaffalforskrifarföll hafa allt aðra framsetningu, það er allt háð því hvernig
fallið hegðar sér og á hvaða bilum. Engin takmörk eru fyrir því hversu oft fallið
breytir um hegðun eða hvernig það hegðar sér á hverju bili.

------

Ummyndanir falla
----------------

Ummyndun er þegar fall er tekið og því breytt smávægilega. Við skulum líta á nokkrar
ummyndanir. Ef þú getur gert það við mynd í Word, eru allar líkur á að það falli
hér undir.

Hliðrun
~~~~~~~

Hægt er að hliðra falli lárétt meðfram :math:`x`-ásnum (til hægri eða vinstri) og
lóðrétt meðfram :math:`y`-ásnum (upp og niður). Jafnvel væri hægt að blanda
þessu saman. Fallið heldur þá lögun sinni en staðsetning þess í hnitakerfinu breytist.

**Lóðrétt hliðrun**

Hér fyrir neðan má sjá fallinu :math:`x^2` hliðrað upp og niður um 2, meðfram :math:`y`-ásnum.

.. image:: ./myndir/kafli01/PMA_hlidrun_upp.png
    :width: 75 %
    :align: center

Almennt gildir fyrir fallið :math:`y=f(x)` að :math:`y=f(x)+a` hliðrar fallinu upp
um :math:`a` ef :math:`a>0` en niður um :math:`a` ef :math:`a<0`.

**Lárétt hliðrun**

Hér fyrir neðan er sama falli hliðrað til hægri og vinstri um 2, meðfram :math:`x`-ásnum.

.. image:: ./myndir/kafli01/PMA_hlidrun_vinstri.png
    :width: 75 %
    :align: center

Almennt gildir fyrir fallið :math:`y=f(x)` að :math:`y=f(x+b)` hliðrar fallinu til hægri
um :math:`b` ef :math:`b>0` en til vinstri um :math:`b` ef :math:`b<0`.

Skölun með jákvæðum fasta
~~~~~~~~~~~~~~~~~~~~~~~~~

Hægt er að skala fall, bæði lárétt og lóðrétt, með margföldun eða deilingu með jákvæðum fasta.
Fallið heldur þá einhverjum af rúmfræðilegum eiginleikum sínum en útlit þess breytist að því leyti að annað
hvort skreppur það saman eða glennist í sundur, í einhverjum skilningi.

.. admonition:: Athugasemd
  :class: athugasemd

  Ef skalað er með fastanum :math:`a \in \mathbb{R}_+` gildir almennt að...

  - ...ef :math:`0<a<1` þá nefnist skölunin herping.

  - ...ef :math:`a>1` þá nefnist skölunin stríkkun.

**Lóðrétt skölun**

Hér fyrir neðan má sjá lóðrétta skölun á fallinu :math:`f(x)=x^2`, annars vegar
stríkkun, þ.e. :math:`h(x)=2x^2` og hins vegar herpingu, þ.e. :math:`g(x)=\frac{1}{2}x^2`


.. image:: ./myndir/kafli01/PMA_lodrett_skolun.png
    :width: 75 %
    :align: center

Almennt gildir fyrir fallið :math:`y=f(x)` að :math:`y=af(x)` er lóðrétt stríkkun
ef :math:`a>1` lóðrétt herping ef :math:`0<a<1`.

**Lárétt skölun**

Hér fyrir neðan má sjá lárétta skölun á fallinu :math:`f(x)=\sqrt{x}`, annars vegar
stríkkun, þ.e. :math:`h(x)=\sqrt{2x}` og hins vegar herpingu, þ.e. :math:`g(x)=\sqrt{\frac{1}{2}x}`


.. image:: ./myndir/kafli01/PMA_larett_skolun.png
    :width: 75 %
    :align: center

Almennt gildir fyrir fallið :math:`y=f(x)` að :math:`y=f(ax)` er lárétt stríkkun
ef :math:`a>1` en lárétt herping ef :math:`0<a<1`.

Speglun
~~~~~~~

Hægt er að spegla fall bæði um :math:`x`-ásinn og :math:`y`-ásinn.

.. admonition:: Athugasemd
  :class: athugasemd

  Almennt gildir fyrir fallið :math:`y=f(x)` að...

  - ... :math:`y=-f(x)` speglar fallið um :math:`x`-ásinn.

  - ... :math:`y=f(-x)` speglar fallið um :math:`y`-ásinn.

.. admonition:: Dæmi
  :class: daemi

  Lítum á fallið :math:`f(x)=x^3+1`. Finnum speglun þess um :math:`x`-ásinn og :math:`y`-ásinn.

.. admonition:: Lausn
  :class: daemi, dropdown

  Á myndinni má sjá speglun fallsins um :math:`x`-ásinn,
  :math:`g(x)=-(x^3+1)` í fjólubláu og speglun þess um :math:`y`-ásinn, :math:`h(x)=(-x)^3+1`
  í gulu.

  .. image:: ./myndir/kafli01/PMA_speglun.png
      :width: 75 %
      :align: center

------

Hornaföllin
-----------

Hornaföllin eru gríðarlega mikilvæg í stærðfræði og skyldum fögum, eins og eðlisfræð,
verkfræði o.s.frv.

Radíanar
~~~~~~~~~

Radíanar eru mælieining á stærð horns. Algengt er að nemendur læri fyrst að nota
gráður til að mæla stærð horna en í mörgum kringumstæðum er eðlilegra og þægilegra
að nota radíana, vegna tengingar þeirra við einingahringinn, og verður það gert hér.

.. admonition:: Athugasemd
  :class: athugasemd

  Einn radíani er skilgreindur á þá vegu að fyrir gefið horn :math:`\theta` þá
  er bogalengd þess í einingahringnum :math:`s` radíanar. Styttingin rad er oft
  notuð fyrir radíana.

  .. image:: ./myndir/kafli01/PMA_radianar.png
      :width: 75 %
      :align: center

  Gott getur verið að kannast við algengar hornastærðir.

  .. list-table:: Radíanar og gráður
   :widths: 35 35 35 35
   :header-rows: 1

   * - Rad
     - Deg
     - Rad
     - Deg
   * - :math:`0`
     - :math:`0`
     - :math:`120`
     - :math:`2\pi/3`
   * - :math:`30`
     - :math:`\pi/6`
     - :math:`135`
     - :math:`3\pi/4`
   * - :math:`145`
     - :math:`\pi/4`
     - :math:`150`
     - :math:`5\pi/6`
   * - :math:`60`
     - :math:`\pi/3`
     - :math:`180`
     - :math:`\pi`
   * - :math:`90`
     - :math:`\pi/2`
     - :math:`360`
     - :math:`2\pi`

Kósínus, sínus og einingahringurinn
~~~~~~~~~~~~~~~~~~~~~~~~~~~~~~~~~~~
Hornaföllin :math:`\cos(x)` og :math:`\sin(x)` eða kósínus og sínus eru
undirstaðan í öllum hornafallareikningi og öll önnur hornaföll, eins og
:math:`\tan(x)`, :math:`\cot(x)`, :math:`\sec(x)` og :math:`\csc(x)` má búa til
út frá þeim, eins og sjá má hér að neðan.

.. admonition:: Athugasemd
  :class: athugasemd

  - :math:`\tan(x) = \frac{\sin(x)}{\cos(x)}`

  - :math:`\cot(x) = \frac{\cos(x)}{\sin(x)}`

  - :math:`\csc(x) = \frac{1}{\sin(x)}`

  - :math:`\sec(x) = \frac{1}{\cos(x)}`

Hornaföllin og einingahringurinn eru nátengd fyrirbæri og má skilgreina kósínus
og sínus með því að nota einingahringin á þessa vegu: Fyrir punktinn :math:`A=(x,y)` á
einingahringnum og hornið :math:`\theta` sem myndast á milli :math:`x`-ássins og
:math:`A` þá er :math:`\cos(\theta)=x` og :math:`\sin(\theta)=y`.

.. ggb:: nqxfxhgp
    :width: 1000
    :height: 500
    :img: ./myndir/kafli01/PMA_einingahringurinn.png
    :imgwidth: 12cm

Gott getur verið að kannast við helstu hornafallastærðirnar.

.. admonition:: Athugasemd
  :class: athugasemd

  .. list-table:: Nokkrar algengar hornafallastærðir
    :widths: 35 35 35
    :header-rows: 1

    * - :math:`\theta \text{ rad}`
      - :math:`\cos(\theta)`
      - :math:`\sin(\theta)`
    * - :math:`0`
      - :math:`1`
      - :math:`0`
    * - :math:`\frac{\pi}{6}`
      - :math:`\frac{1}{2}`
      - :math:`\frac{\sqrt{3}}{2}`
    * - :math:`\frac{\pi}{4}`
      - :math:`\frac{\sqrt{2}}{2}`
      - :math:`\frac{\sqrt{2}}{2}`
    * - :math:`\frac{\pi}{3}`
      - :math:`\frac{\sqrt{3}}{2}`
      - :math:`\frac{1}{2}`
    * - :math:`\frac{\pi}{2}`
      - :math:`1`
      - :math:`0`

Hornaföllin má einnig skilgreina sem hlutfall milli hliða í rétthyrndum þríhyrningi
(eins og betur kemur í ljós þegar við skoðum reglu Pýþagórasar fyrir hornaföllin).

.. admonition:: Athugasemd
  :class: athugasemd

  Látum :math:`T` vera þríhyrning með langhlið að lengd :math:`L`,
  mótlæga skammhlið að lengd :math:`M` og aðlæga skammhlði að lengd :math:`A` og
  hornið :math:`0 \text{ rad} <\theta < \frac{\pi}{2} \text{ rad}`.

  .. image:: ./myndir/kafli01/PMA_triangles.png
      :width: 50 %
      :align: center

  Þá gildir að:

  - :math:`\sin(\theta)=\frac{M}{L}`

  - :math:`\cos(\theta)=\frac{A}{L}`

  - :math:`\tan(\theta)=\frac{M}{A}`

  - :math:`\csc(\theta)=\frac{L}{M}`

  - :math:`\sec(\theta)=\frac{L}{A}`

  - :math:`\cot(\theta)=\frac{A}{M}`


Hornafallareglur
~~~~~~~~~~~~~~~~

Hornafallareglur (e. *trigonometric identities*) koma oft að góðum notum við ýmsa
útreikninga með hornaföllunum.

**Regla Pýþagórasar**

Reglu Pýþagórasar kannast flestir nemendur eflaust við, en hún lýsir tengslum
milli hliðarlengda rétthyrnds þríhyrnings.

.. admonition:: Regla Pýþagórasar
  :class: setning

  Í rétthyrndum þríhyrning :math:`\Delta ABC`, með langhliðina :math:`C`,
  gildir að

  .. math:: A^2+B^2=C^2.

Líkt og áður látum við :math:`A=(x,y)` vera punkt á einingahringnum og
hornið sem myndast á milli :math:`x`-ássins og :math:`A` heita :math:`\theta`.
Teiknum rétthyrndan þríhyrning með hornpunkta í :math:`(0,0)`, :math:`(x,0)`
og :math:`A`.

.. image:: ./myndir/kafli01/PMA_rangle.png
    :width: 50 %
    :align: center

Ljóst er að skammhliðar hans munu hafa lengdina :math:`x`
annars vegar og :math:`y` hins vegar og langhlið hans lengdina :math:`1`.
Regla Pýþagórasar segir þá að

.. math:: x^2 + y^2 = 1

Við getum nú nýtt okkur skilgreininguna að :math:`\cos(\theta)=x` og :math:`\sin(\theta)=y`
til að sýna að

.. math:: \cos(\theta)^2 + \sin(\theta)^2 = 1

gildi almennt, óháð gildinu á :math:`\theta`, eins og sést hér að neðan.

.. ggb:: zbhcxhmn
    :width: 800
    :height: 400
    :img: ./myndir/kafli01/PMA_cos2sin2.png
    :imgwidth: 12cm

Hægt er að útvíkka regluna þannig að hún virki fyrir aðra hringi en einingahringinn.
Látum :math:`x^2+y^2=r^2` vera hring með miðju í :math:`(0,0)` og radíus :math:`r`.
Látum nú punktinn :math:`A=(x,y)` vera á hringnum og
hornið sem myndast á milli :math:`x`-ássins og :math:`A` heita :math:`\theta`.
Þá gildir að :math:`x=r\cos(\theta)` og :math:`y=r\sin(\theta)` og samkvæmt
reglu Pýþagórasar fæst að

.. math:: x^2 + y^2 = r^2\cos^2(\theta) + r^2\sin^2(\theta)
  = r^2(cos^2(\theta)+\sin^2(\theta))=r^2

samkvæmt því sem við leiddum út hér að ofan. Þetta gildir fyrir öll :math:`r` og
óháð horninu :math:`\theta`.

.. ggb:: pce9f4as
    :width: 850
    :height: 500
    :img: ./myndir/kafli01/PMA_cos2sin2.png
    :imgwidth: 12cm

.. admonition:: Athugasemd
  :class: athugasemd

  Aðrar útgáfur af reglu Pýþagórasar þar sem hornaföllin eru notuð eru t.a.m.

  .. math:: 1+\tan^2(\theta)=\sec^2(\theta)

  og

  .. math:: 1+\cot^2(\theta) = \csc^2(\theta)

**Samlagningar- og frádráttarreglur**

.. admonition:: Athugasemd
  :class: athugasemd

  Almennt gildir að

  .. math:: \sin(\alpha \pm \beta) = \sin(\alpha) \cos(\beta) \pm \cos(\alpha) \sin(\beta)

  og

  .. math:: \cos(\alpha \pm \beta) = \cos(\alpha) \cos(\beta) \mp \sin(\alpha) \sin(\beta)

**Reglur um tvöföld horn**

.. admonition:: Athugasemd
  :class: athugasemd

  Almennt gildir að

  .. math:: \sin(2\theta) = 2\sin(\theta)\cos(\theta)

  og

  .. math:: \cos(2\theta) = 2\cos^2(\theta)-1 = 1-2\sin^2(\theta) = \cos^2(\theta)-\sin^2(\theta)

.. admonition:: Aðvörun
  :class: advorun

  Athugið sérstaklega að þó svo að almennt gildi :math:`\cos^2(\theta)+\sin^2(\theta)=1` þá gildir
  ekki almennt að :math:`\cos^2(\theta)-\sin^2(\theta)=-1`!

Gröf og lotur hornafallanna
~~~~~~~~~~~~~~~~~~~~~~~~~~~

Byrjum á því að skilgreina lotubundið fall.

.. admonition:: Skilgreining
  :class: skilgreining

  Fall :math:`f(x)` er sagt *lotubundið* með *lotuna* :math:`L` ef

  .. math:: f(x)=f(x+L\cdot k)

  fyrir öll :math:`k \in \mathbb{Z}` þar sem :math:`L` er minnsta mögulega
  talan sem uppfyllir þetta. Þá er stundum sagt að fallið sé :math:`L`-lotubundið.

**Kósínus og sínus**

Hornaföllin :math:`\cos(x)` og :math:`\sin(x)` eru :math:`2\pi`-lotubundin föll.
Graf þeirra er bylgja sem sveiflast á milli :math:`-1` og :math:`1` á
:math:`y`-ásnum þar sem kósínusbylgjan sker :math:`y`-ásinn í :math:`(0,1)` en
sínusbylgjan sker :math:`y`-ásinn í :math:`(0,0)`.

.. image:: ./myndir/kafli01/PMA_cos_sin.png
    :width: 75 %
    :align: center

**Tangens og kótangens**

Föllin :math:`\tan(x)` og :math:`\cot(x)` eru :math:`\pi`-lotubundin föll sem
hafa lotubundnar lóðfellur, tangens annars vegar í :math:`x=\frac{\pi}{2} + k \cdot \pi`,
:math:`k \in \mathbb{Z}`

.. image:: ./myndir/kafli01/PMA_tan.png
    :width: 75 %
    :align: center

og kótangens  hins vegar í :math:`x=0+ k \cdot \pi`, :math:`k \in \mathbb{Z}`.

.. image:: ./myndir/kafli01/PMA_cot.png
    :width: 75 %
    :align: center

**Sektan og kósekant**

Föllin :math:`\sec(x)` og :math:`\csc(x)` eru :math:`2\pi`-lotubundin föll sem
hafa lotubundnar lóðfellur, sekant annars vegar í :math:`x=\frac{\pi}{2} + k \cdot \pi`,
:math:`k \in \mathbb{Z}`

.. image:: ./myndir/kafli01/PMA_sec.png
    :width: 75 %
    :align: center

og kósekant hins vegar í :math:`x=0+ k \cdot \pi`, :math:`k \in \mathbb{Z}`.

.. image:: ./myndir/kafli01/PMA_csc.png
    :width: 75 %
    :align: center

------

Andhverfur
----------

Andhverfa falls er andstæða fallsins, í einhverjum skilningi, og hefur þá verkun
að afturkalla það sem upprunalega fallið gerði. Sem dæmi
má taka fallið :math:`f(x)=x^3`. Fallið tekur töluna :math:`x` og hefur hana í
þriðja veldi. Andhverfa þess er því :math:`f^{-1}(x)=\sqrt[3]{x}`, því ef
inntak þess er tala í þriðja veldi þá skilar það tölunni sjálfri, veldislausri, út.
Formlega má skilgreina andhverfu falls á eftirfarandi vegu.

.. admonition:: Athugasemd
  :class: athugasemd

  Fall :math:`f` með skilgreiningarmengi :math:`D` og bakmengi :math:`R` á sér
  andhverfuna :math:`f^{-1}`, með skilgreiningarmengið :math:`R` og bakmengið :math:`D`,
  ef :math:`f^{-1}` uppfyllir að :math:`f^{-1}(f(x))=x` fyrir öll :math:`x \in D`
  og :math:`f(f^{-1}(y))=y` fyrir öll :math:`y \in R`.

.. admonition:: Aðvörun
  :class: advorun

  Athugið að sérstaka aðgát þarf að sýna vegna ritháttsins sem notaður er fyrir andhverfur falla.
  Andhverfa fallið :math:`f^{-1}(x)` er ekki *f í mínus fyrsta veldi*, þ,e, :math:`f^{-1}(x)\neq \frac{1}{f}`.
  Talan :math:`-1` er eingöngu notuð hér sem andhverfutákn. Hins vegar er :math:`x^{-1}=\frac{1}{x}`
  jafngilt *x í mínus fyrsta veldi*. Þarna er talan :math:`-1` í veldinu á :math:`x`.

Ekki eru öll föll andhverfanleg, þ.e.a.s. ekki eiga öll föll sér andhverfur.
Fall er andhverfanlegt ef og aðeins ef það er gagntækt, þ.e. eintækt og átækt.
Til að mynda, þá er fallið :math:`g(x)=\sqrt{x}` ekki andhverfa fallsins :math:`f(x)=x^2`
þar sem ekki er til neitt stak :math:`y`í myndmengi :math:`f` þannig að :math:`g(y)=-2`,
sem brýtur í bága við skilgreininguna á andhverfu þar sem :math:`-2` er í skilgreiningarmengi
:math:`f`. Þetta er bein afleiðing þess að fallið :math:`x^2` er ekki eintækt.

.. admonition:: Athugasemd
  :class: athugasemd

  Ýmsar aðferðir má nota til að ákvarða hvort fall sé andhverfanlegt eða ekki. Oft
  er auðvelt að sjá það af grafi fallsins. Ef við lítum t.a.m. á gröf fallanna
  :math:`x^2` og :math:`x^3` getum við auðveldlega séð að fallið :math:`x^2` er ekki
  eintækt þar sem mörg :math:`x`-gildi deila sama :math:`y`-gildinu, t.d. er
  :math:`(-2)^2=2^2=4`. Því er fallið :math:`x^2` ekki andhverfanlegt. Hins vegar
  deila engin tvö :math:`x`-gildi sama :math:`y`-gildinu þegar kemur að fallinu
  :math:`x^3`. Fallið er því eintækt. Þar að auki er fallið átækt þar sem að
  fyrir sérhvert :math:`y`-gildi er til eitthvað :math:`x`-gildi þannig að
  :math:`y=x^3`. Þar með er fallið anhverfanlegt, samhvæmt því sem kom fram
  hér fyrir ofan.

  Einföld leið til að ákvaðarða hvort fall sé eintækt er að athuga hvort til sé
  lárétt lína sem sker fallið oftar en einu sinni. Ef línan sker fallið oftar þá
  er fallið ekki eintækt.

  .. image:: ./myndir/kafli01/PMA_x2x3.png
      :width: 75 %
      :align: center

Að finna andhverfu
~~~~~~~~~~~~~~~~~~

Hugsum okkur andhverfanlegt fall :math:`y=f(x)`. Þar sem að vörpunin er eintæk
þýðir það að andhverfan úthlutar hverju :math:`x` í skilgreiningarmenginu einu
og aðeins einu staki :math:`y` í bakmenginu. Af þessu leiðir að til að finna
andhverfu fallsins má einfaldlega einangra :math:`x`. Þá fæst andhverfan sem fall
af :math:`y`. Með því að skipta hlutverkum :math:`x` og :math:`y` í lokin fæst
andhverfa fallsins sem fall af :math:`x`.


Dæmi: Finna andhverfu
~~~~~~~~~~~~~~~~~~~~~~

.. admonition:: Dæmi
  :class: daemi

  Lítum á fallið :math:`f(x)=x^3+4`. Fallið er gagntækt svo það er andhverfanlegt.
  Finnum andhverfu þess.

.. admonition:: Lausn
  :class: daemi, dropdown

  Skiptum :math:`f(x)` út fyrir :math:`y` og einangrum svo :math:`x`.

  .. math::
    \begin{align}
      & y=x^3+4\\
      \iff & x^3 = y-4\\
      \iff & x=\sqrt[3]{y-4}\\
    \end{align}

  Með því að víxla breytunum fæst að fallið :math:`f^{-1}(x)=\sqrt[3]{x-4}` er
  andhverfa fallsins :math:`f(x)`.

Graf andhverfu
~~~~~~~~~~~~~~

Andhverfur hafa þann rúmfræðilega eiginleika að þær eru speglun fallsins um línuna
:math:`y=x`, sem gerir það að verkum að þægilegt er að teikna graf þeirra.

Dæmi: Graf andhverfu
~~~~~~~~~~~~~~~~~~~~~

.. admonition:: Dæmi
  :class: daemi

  Höldum áfram með dæmið hér að ofan teiknum graf fallsins :math:`f(x)=x^3+4`
  og andhverfu þess, :math:`f^{-1}(x)=\sqrt[3]{x-4}`, auk línunnar :math:`y=x`.

.. admonition:: Lausn
  :class: daemi, dropdown

  .. image:: ./myndir/kafli01/PMA_andhverfa.png
      :width: 75 %
      :align: center

Takmörkun skilgreiningarmengis
~~~~~~~~~~~~~~~~~~~~~~~~~~~~~~

Unnt er að gera óandhverfanleg föll andhverfanleg með því að takmarka skilgreiningarmengi
fallsins þannig að það verði eintækt.

Dæmi: Takmörkun skilgreiningarmengis
~~~~~~~~~~~~~~~~~~~~~~~~~~~~~~~~~~~~~

.. admonition:: Dæmi
  :class: daemi

  Takmörkum skilgreiningarmengi fallsins :math:`f(x)=x^2` við
  :math:`\mathbb{R} \cup \{0\}`, þ.e. jákvæðar rauntölur eða 0. Finnum andhverfu þess.

.. admonition:: Lausn
  :class: daemi, dropdown

  Þar sem við þessa takmörkum verður fallið eintækt og á sér þá andhverfuna :math:`\sqrt{x}`.

  .. image:: ./myndir/kafli01/PMA_takmarka_skilgrmengi.png
      :width: 75 %
      :align: center

Andhverfur hornafallanna
~~~~~~~~~~~~~~~~~~~~~~~~~

Þar sem að hornaföllinn eru lotubundin, gefur það til kynna að þau séu ekki
eintæk og þar af leiðandi ekki andhverfanleg nema skilgreiningarmengi sé takmarkað
með þeim afleiðingum að þau verði eintæk.

.. admonition:: Athugasemd
  :class: athugasemd

  .. csv-table:: Andhverfu hornaföllin og takmörkun skilgreineingarmengja
    :widths: 35, 30, 30, 30

    "**Hornafall**", ":math:`\sin(x)`", ":math:`\cos(x)`", ":math:`\tan(x)`"
    "**Tákn andhverfu**", ":math:`\sin^{-1}(x)`", ":math:`\cos^{-1}(x)`", ":math:`\tan^{-1}(x)`"
    "**Skilgreiningarmengi**", ":math:`[-\frac{\pi}{2},\frac{\pi}{2}]`", ":math:`[0,\pi]`", ":math:`[-\frac{\pi}{2},\frac{\pi}{2}]`"

  .. csv-table::
    :widths: 35, 30, 30, 30

    "**Hornafall**", ":math:`\cot(x)`", ":math:`\csc(x)`", ":math:`\sec(x)`"
    "**Tákn andhverfu**", ":math:`\cot^{-1}(x)`", ":math:`\csc^{-1}(x)`", ":math:`\sec^{-1}(x)`"
    "**Skilgreiningarmengi**", ":math:`[0,\pi]`", ":math:`[-\frac{\pi}{2},\frac{\pi}{2}],x\neq 0`", ":math:`[0,\pi],x \neq \frac{\pi}{2}`"

Svo þegar við leysum jöfnu sem krefst þess að andhverft hornafall er notað,
verður að geta þess að stefnuhornið sé innan takmarkaða
skilgreiningarmengisins.

Dæmi: Andhverfa hornafalls
~~~~~~~~~~~~~~~~~~~~~~~~~~~

.. admonition:: Dæmi
  :class: daemi

  Leysum jöfnuna

  .. math:: \cos(\theta)=\frac{1}{2}

  með því að nota andhverfan kósínus.


.. admonition:: Lausn
  :class: daemi, dropdown

  Til eru óendanlega mörk stefnuhorn :math:`\theta` sem uppfylla jöfnuna

  .. math:: \cos(\theta)=\frac{1}{2}.

  En ef við beitum andhverfum kósínus beggja vegna jafnaðarmerkisins fæst

  .. math:: \cos^{-1}\left(\cos(\theta)\right) = \cos^{-1}\left(\frac{1}{2}\right)

  sem gefur

  .. math:: \theta = \frac{\pi}{3}

  þar sem það er eina gildið á :math:`\theta` sem uppfyllir jöfnuna og er innan
  takmarkaða skilgreiningarmengis kósínus :math:`[0,\pi]`.

------

Vísiföll og logar
-----------------

Vísisföll
~~~~~~~~~

Tilkoma vísisfalla var gríðarlega mikilvæg fyrir getu fólks til að reikna og spá
fyrir um vöxt ýmissa stærða, eins og t.d. fólksfjölda, bankainnistæðu o.s.frv.

.. admonition:: Athugasemd
  :class: athugasemd

  Fall á forminu

  .. math:: f(x)=b^x

  þar sem :math:`b` er einhver fasti, nefnist vísisfall.

.. admonition:: Aðvörun
  :class: advorun

  Munum að :math:`0^0` er ekki skilgreint þar sem bæði eru rök fyrir því að
  það ætti að taka gildið 0 og 1.

Til eru óendanlega mörg vísisföll þar sem :math:`b` má vera hvaða fasti sem er.
Einfalt er að skilgreina veldishafningu fyrir náttúrulegar tölur og útvíkka
svo hugtakið fyrir neikvæðar heiltölur og svo ræðar tölur. Það getur hins vegar
reynst erfitt að skilgreina hvað átt er við með :math:`x^b` þegar :math:`b` er
óræð tala, sér í lagi á þessu stigi, en við látum okkur nægja í bili að segja að
sérhverja óræða :math:`b` tölu má nálga eins vel og vera má með ræðri tölu :math:`\tilde{b}`
og því betri nálgun sem valin er því nær kemst :math:`x^{\bar{b}}` því að vera
:math:`x^b`.

.. admonition:: Athugasemd
  :class: athugasemd

  Frægasta vísisfallið er tvímælalaust veldisvísisfallið :math:`e^x` þar sem :math:`e`
  er tala Eulers.

.. admonition:: Aðvörun
  :class: advorun

  Athugið að veldisföll og vísisföll eru frábrugðin að því leyti hvort það er fasti
  í stofninum og breyta í veldinu eða breta í stofninum og fasti í veldinu.

  .. math:: f(x)=x^b

  er veldisfall af því að þar er breytan í stofninum og fastinn :math:`b` í veldinu.

  .. math:: f(x)=b^x

  er vísisfall af því að þar er fastinn í stofninum og breytan :math:`x` í veldinu.

Graf vísisfalla
~~~~~~~~~~~~~~~

Fyrir hvaða jákvæða grunnfasta :math:`b` sem er, þar sem :math:`b\neq 1` hefur
fallið :math:`f(x)=b^x` skilgreiningarmengið :math:`\mathbb{R}` og bakmengið
:math:`\mathbb{R}_+`.

.. admonition:: Athugasemd
  :class: athugasemd

  - Ef :math:`b>1` þá er fallið vaxandi og nálgast :math:`0` ef :math:`x \rightarrow -\infty` en ef :math:`x \rightarrow \infty` þá nálgast fallið :math:`\infty`.

  - Ef :math:`0<b<1` þá er fallið minnkandi og nálgast :math:`0` ef :math:`x \rightarrow \infty` en ef :math:`x \rightarrow  -\infty` þá nálgast fallið :math:`\infty`.

  .. image:: ./myndir/kafli01/PMA_visisfoll.png
      :width: 75 %
      :align: center

Fastinn :math:`e` og veldisvísisfallið
~~~~~~~~~~~~~~~~~~~~~~~~~~~~~~~~~~~~~~

Fastinn :math:`e \approx 2,718282`, einnig kallaður tala Eulers, er ein frægasta óræða tala
stærðfræðinnar. Hann birtist t.a.m. í veldisvísifallinu :math:`e^x`, sem er reglulega
notað af vísindamönnum og sérfræðingum til að reikna út vöxt ýmissa stærða í
náttúrunni og samfélaginu.

.. admonition:: Athugasemd
  :class: athugasemd

  Hægt er að túlka fastann :math:`e` sem gildið sem talan
  :math:`\left(1+\frac{1}{m}\right)^m` tekur þegar :math:`m \rightarrow \infty.`

Veldisvísisfallið hefur skilgreiningarmengið :math:`\mathbb{R}` og bakmengið
:math:`\mathbb{R}_+`. Þar sem :math:`e>0` þá er fallið vaxandi og stefnir á 0
þegar :math:`x \rightarrow -\infty` og á :math:`\infty` þegar
:math:`x \rightarrow \infty`.

.. image:: ./myndir/kafli01/PMA_ex.png
    :width: 75 %
    :align: center

.. admonition:: Athugasemd
  :class: athugasemd

  Það var svissneski stærðfræðingurinn Leonhard Euler sem gaf fastanum fræga
  stafinn :math:`e` til auðkenningar árið 1720. Algengur misskilningur er að hann
  hafi fundið töluna, en talan hafði verið þekkt um nokkra hríð.
  Hann leiddi hins vegar út mikilvæga tengingar milli hennar og logra.

  .. image:: ./myndir/kafli01/PMA_euler.jpg
      :width: 50 %
      :align: center

.. admonition:: Athugasemd
  :class: athugasemd

  **Veldareglur**

  #. :math:`b^x \cdot b^y = b^{x+y}`

  #. :math:`\frac{b^x}{b^y} = b^{x-y}`

  #. :math:`(b^x)^y = b^{x \cdot y}`

  #. :math:`(ab)^x=a^x b^x`

  #. :math:`\frac{a^x}{b^x}=\left(\frac{a}{b}\right)^x`

Lograr
~~~~~~

Andhverfur vísisfalla eru lograr og fastinn :math:`b` í stofni vísisfallsins
skilgreinir stofn lograns :math:`\log_b(x)`. Almennt gildir fyrir
:math:`a,b,c \in \mathbb{R}` að ef :math:`a^b = c` þá er :math:`\log_b(c)=a`.

.. admonition:: Dæmi
  :class: daemi

  Reiknum :math:`\log_2(8)`.

.. admonition:: Lausn
  :class: daemi, dropdown

  Lítum á vísisfallið :math:`2^x` og samsvarandi logra :math:`\log_2(x)`. Þar sem
  :math:`2^3=8` þá er :math:`\log_2(8)=3`.

.. admonition:: Athugasemd
  :class: athugasemd

  Mest notaði logrinn er tvímælalaust náttúrulegi logrinn :math:`\log_e{x}`, sem
  yfirleitt er skrifaður sem :math:`\ln(x)` til styttingar. Hann er andhverfa
  veldisvísisfallsins :math:`e^x`. Skilgreiningarmengi hans er bakmengi veldisvísisfallsins,
  þ.e. :math:`\mathbb{R}_+` og bakmengi hans er skilgreiningarmengi veldisvísisfallsins,
  þ.e. :math:`\mathbb{R}`.

  .. image:: ./myndir/kafli01/PMA_lnx.png
      :width: 75 %
      :align: center

  Eins og sést af myndinni er náttúrulegi logrinn vaxandi fall sem stefnir á
  :math:`- \infty` þegar :math:`x \rightarrow 0` en þegar :math:`x\rightarrow \infty`
  þá stefnir hann á :math:`\infty`.

Almennt gildir, fyrir :math:`b>0`, :math:`b \neq 1` að föllin :math:`f(x)=b^x` og
:math:`g(x)=\log_b(x)` eru samhverf um línuna :math:`y=x` og á það ekki síst við um
náttúrulega logrann og veldisvísisfallið.

.. image:: ./myndir/kafli01/PMA_lnx_ex.png
    :width: 75 %
    :align: center

.. admonition:: Lograreglur
  :class: setning

  *Margföldunar-, kvóta- og veldareglur*

  #. :math:`\log_b(ac)=\log_b(a)+\log_b(c)`

  #. :math:`\log_b(\frac{a}{c})=\log_b(a)-\log_b(c)`

  #. :math:`\log(a^r))r\log_b(a)`

  *Reglur um lograstofn.*

  Látum :math:`a,b>0` og :math:`a\neq 1`, :math:`b\neq 1`.

  #. :math:`a^x = b^{x\log_b(a)}` fyrir sérhverja rauntölu :math:`x`.

  #. :math:`\log_a(x)=\frac{\log_b(x)}{\log_b{a}}` fyrir sérhverja jákvæða rauntölu :math:`x`.

Breiðbogaföllin
~~~~~~~~~~~~~~~

Breiðbogaföllin hafa sama rithátt og hornaföllin nema þau fá viðskeytið :math:`h`,
sem stendur fyrir *hyperbolic* á ensku. Hægt er að nota veldisvísisfallið til þess
að skilgreina þau.

.. admonition:: Athugasemd
  :class: athugasemd

  - :math:`\cosh(x)=\frac{e^x+e^{-x}}{2}`

  - :math:`\sinh(x)=\frac{e^x-e^{-x}}{2}`

  - :math:`\tanh(x)=\frac{\sinh(x)}{\cosh(x)}=\frac{e^x-e^{-x}}{e^x+e^{-x}}`

  - :math:`\text{csch}(x)=\frac{1}{\sinh(x)}=\frac{2}{e^x-e^{-x}}`

  - :math:`\text{sech}(x)=\frac{1}{\cosh(x)}=\frac{2}{e^x+e^{-x}}`

  - :math:`\coth(x)=\frac{\cosh(x)}{\sinh(x)}=\frac{e^x+e^{-x}}{e^x-e^{-x}}`


Breiðbogaföllunum :math:`\cosh(x)`, :math:`\sinh(x)` og :math:`\tanh(x)` bregður
talsvert oftar fyrir en hinum og er því ágætt að kannst við graf þeirra.


.. image:: ./myndir/kafli01/PMA_breidboga.png
    :width: 75 %
    :align: center

.. admonition:: Breiðbogareglur
  :class: setning

  #. :math:`\cosh(-x)=\cosh(x)`

  #. :math:`\sinh(-x)=-\sinh(x)`

  #. :math:`\cosh(x)+\sinh(x)=e^x`

  #. :math:`\cosh(x)-\sinh(x)=e^{-x}`

  #. :math:`\cosh^2(x)-\sinh^2(x)=1`

  #. :math:`1-\tanh^2(x)=\text{sech}^2(x)`

  #. :math:`\coth^2(x)-1=\text{csch}^2(x)`

  #. :math:`\sinh(x \pm y)=\sinh(x)\cosh(y)\pm \cosh(x)\sinh(y)`

  #. :math:`\cosh(x \pm y)=\cosh(x)\cosh(y)\pm \sinh(x)\sinh(y)`

Andhverfur breiðbogafallanna
~~~~~~~~~~~~~~~~~~~~~~~~~~~~

.. admonition:: Athugasemd
  :class: athugasemd

  .. csv-table:: Andhverfu breiðbogaföllin og skilgreining þeirra
    :widths: 50, 50, 50, 50

    "**Hornafall**", ":math:`\sinh(x)`", ":math:`\cosh(x)`", ":math:`\tanh(x)`"
    "**Tákn andhverfu**", ":math:`\sinh^{-1}(x)`", ":math:`\cosh^{-1}(x)`", ":math:`\tanh^{-1}(x)`"
    "**Formúla**", ":math:`\ln(x+\sqrt{x^2+1})`", ":math:`\ln(x+\sqrt{x^2-1})`", ":math:`\frac{1}{2}\ln\left({\frac{1+x}{1-x}}\right)`"
  .. csv-table::
    :widths: 50, 50, 50, 50

    "**Hornafall**", ":math:`\coth(x)`", ":math:`\text{csc}(x)`", ":math:`\text{sec}(x)`"
    "**Tákn andhverfu**", ":math:`\coth^{-1}(x)`", ":math:`\text{csch}^{-1}(x)`", ":math:`\text{sec}^{-1}(x)`"
    "**Formúla**", ":math:`\frac{1}{2}\ln\left({\frac{x+1}{x-1}}\right)`", ":math:`\ln\left(\frac{1}{x}+\frac{\sqrt{1+x^2}}{|x|} \right)`", ":math:`\ln \left( \frac{1+\sqrt{1-x^2}}{x} \right)`"

.. admonition:: Athugasemd
  :class: athugasemd

  Stundum er forsketið *arc* notað, í stað þess að hafa -1 í brjóstvísi, til að tákna andhverfur breiðboga-
  og hornafallanna. Þá er skrifað :math:`\text{arcsinh}(x)` í stað :math:`\sinh^{-1}(x)`.
