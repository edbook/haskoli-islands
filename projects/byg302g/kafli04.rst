Kafli - Varmi og einangrun
==========================

Varmaflutningur getur verið eftir þrem leiðum;

* Geislun
* Streymi
* Leiðni

Á myndinni er vatnið táknmynd fyrir varma. Við leiðni (efst) flyst varminn frá sameind til sameindar við árekstur sameindanna. Efnið sjálft (fólkið á myndinni) flyst ekki úr stað. 
Í streymi (í miðjunni) flyst efnið (fólkið á myndinni) og tekur varmann (vatnið í fötunum) með sér. Varmi sem flyst með geislun (neðst) þarf ekki að flytjast um eða með efni. Geislun milli flata er háð lit og hitamun flatanna.

.. figure:: ./myndir/kafli04/varmaflutningsleidir.png
  :align: center
  :width: 100%
Mynd fengin úr :cite:`1978:Halldorsson`


Varmaflutningsþéttleiki, q er ákvarðaður fyrir hverja flutningsleið (eða sambland af
leiðum). Fyrir þekktan varmaflutningsþéttleika má auðveldlega reikna orkuna Q yfir
ákveðið tímabil (og öfugt) útfrá jöfnu 4.1;

.. admonition:: Jafna 4.1
    :class: jafna

      .. math:: 
        Q = \Phi \cdot \Delta t = q\cdot A \cdot \Delta t


þar sem 

.. list-table:: 
  :widths: 5 5 5
  :header-rows: 0

  * - :math:`Q`
    - orka 
    - J
  * - :math:`\Phi`
    - varmaflutningur
    - W
  * - :math:`\Delta t`
    - tími
    - s 
  * - :math:`q`
    - varmaflutningsþéttleiki
    - :math:`W/m^2`
  * - :math:`A`
    - þverskurðarflatarmál varmaflutningsleiðar
    - :math:`m^2`

Geislun
~~~~~~~
Varmaflutningsþéttleiki vegna geislunar, :math:`q_s`, frá yfirborði er gefin sem;

.. admonition:: Jafna 4.2
    :class: jafna

      .. math::
        q_s = \sigma \cdot \varepsilon \cdot T^4

þar sem 

.. list-table:: 
  :widths: 5 5 5
  :header-rows: 0

  * - :math:`q_s`
    - varmaflutningsþéttleiki vegna geislunar 
    - :math:`W/m^2`
  * - :math:`\sigma`
    - Stefan-Boltzmann fastinn :math:`5,6697\cdot 10^{-8}` 
    - :math:`W/(m2\cdot K^4)`
  * - :math:`\varepsilon`
    - útgeislunartala yfirborðs
    - --
  * - :math:`T`
    - aflfræðilegt hitastig
    - K

Útgeislunartalan, :math:`\varepsilon`, er háð yfirborðseiginleikum;

.. list-table:: 
  :widths: 5 5
  :header-rows: 1

  * - Yfirborð
    - Útgeislunartala, :math:`\varepsilon`
  * - "svart" (e. black)
    - 1 
  * - Algeng byggingarefni
    - 0,8-0,9
  * - Fægt stál eða ál
    - 0,02-0,04

Orkugeislun sem fellur á yfirborð, skiptist í þrennt;

.. line-block::
  :math:`\alpha` tekin upp sem varmi (d: absorberet)
  :math:`\rho` endurkastast (d: reflekteret)
  :math:`\tau` hleypt í gegn (d: transmitteret)

og þá gildir vitaskuld að

.. admonition:: Jafna 4.3
    :class: jafna

      .. math::
        \alpha + \rho + \tau = 1

Þegar varmi flyst með geislun milli yfirborða þá hafa yfirborðseiginleikar beggja efna
áhrif á hverju þetta nemur, jafna 4.2 er þá iðulega umskrifuð þannig fyrir nettó
varmaflutnings-þéttleika frá fleti 1 til flatar 2, jafna 4.4;

.. admonition:: Jafna 4.4
    :class: jafna

      .. math::
        q_{s1-2} = C \cdot \left(T_1^4 - T_2^4\right)

þar sem 

.. list-table:: 
  :widths: 5 5 5
  :header-rows: 0

  * - :math:`q_{s1-2}`
    - nettó varmaflutningsþéttleiki vegna geislunar frá 1 til 2 
    - :math:`W/m^2`
  * - :math:`C`
    - stuðull sem tekur tillit til yfirborðseiginleika og Stefan-Boltzmann fastans
    - --
  * - :math:`T_1`
    - aflfræðilegt hitastig yfirborðs 1
    - K
  * - :math:`T_2`
    - aflfræðilegt hitastig yfirborðs 2
    - K

.. admonition:: Vísbending
    :class: hint

      :math:`C = F_{12}\cdot \sigma \cdot \varepsilon` fjallað verður um :math:`F_{12}` stuðulinn í „Húsagerð“


Streymi
~~~~~~~

Varmaflutningur vegna efnisstreymis (lofttegundar eða vökva) sem ber með sér varma
milli staða; streymið er alltaf orsakað af þrýstingsmun, sem getur átt sér tvær mismunandi
orsakir;

.. line-block::
  *Óþvingað streymi* (d: naturlig konvektion, e: natural convection)
  Streymið orsakast af hitamun, heitt efni (lofttegundir og vökvi) léttara en kalt.

.. line-block::
  *Þvingað streymi* (d: tvungen konvektion, e: forced convection).
  Ytri þrýstingsmunur, t.d. vindur

Leiðni
~~~~~~
Efnishiti er til marks um óreglulega hreyfingu efniseinda, orkuflutningur á sér stað þegar
eindir með hærri hraða rekast á eindir með lægri hraða (varmi flyst frá heitari stað til
kaldari).

Varmaleiðniþéttleika í gegnum efnislag má ákvarða samkvæmt jöfnu 4.5;

.. admonition:: Jafna 4.5
    :class: jafna

      .. math::
        q_{l} = \frac{\lambda}{d} \cdot \left(T_1 - T_2 \right)

þar sem 

.. list-table:: 
  :widths: 5 5 5
  :header-rows: 0

  * - :math:`q_{l}`
    - varmaleiðniþéttleiki
    - :math:`W/m^2`
  * - :math:`\lambda`
    - leiðnitala efnis
    - :math:`W/(m\cdot K)`
  * - :math:`d`
    - þykkt efnislags
    - m
  * - :math:`T_n`
    - hitastig yfirborðanna 1 og 2
    - K eða :math:`^{\circ}C`

*Eðlisvarmi* (d: varmekapacitet) og varmadreifð (d: varmediffusivitet)

Eðlisvarminn (d: specifikk varmekapacitet, varmefylde), :math:`c_p`, segir til um orkuþörf sem
þarf til að hækka hitastig af 1 kg efnis um eina gráðu Celsíus (eða Kelvin), einingin er
J/(kg·K)

Stundum er notuð afleidd stærð, :math:`c_p’`, sem er nauðsynleg orkuþörf til að hækka hitastig 1
:math:`m^3` efnis um 1 gráðu Celsíus;

.. math::
    c_p’=\rho \cdot c_p

þar sem 

.. list-table:: 
  :widths: 5 5 5
  :header-rows: 0

  * - :math:`c_p’`
    - rúmmáls eðlisvarmi
    - :math:`J/(m^3 \cdot K)`
  * - :math:`\rho`
    - efnisþéttleiki
    - :math:`J/(kg \cdot K)`
  * - :math:`c_p`
    - eðlisvarmi
    - :math:`J/(kg\cdot K)`

Hraði hitastigsbreytinga er mjög áhugaverður, sérstaklega í útreikningum á tímaháðum
hitabreytingum, en einnig sem mat á varmatapshraða t.d. yfirborðs. Varmadreifð, a, er til
mats um þennan hraða, en hún er háð leiðnitölu efnis, efnisþéttleika og eðlisvarma;

.. math::
  a = \frac{\lambda}{\rho \cdot c_p} [m^2/s]

Við snertingu virðist efni með háa varmadreifð kaldara (varminn leiðist hraðar burt)
heldur en efni með lága varmadreifð. Dæmi um varmadreifð nokkurra efna;

.. figure:: ./myndir/kafli04/varmadreifd.png
  :align: center
  :width: 100%

*Varmaflutningur í samsettu efnislagi* (gildir ekki bara fyrir pórótt efnslög)

Fæst efni eru alveg einsleit, og að auki eru efnislög (byggingarhlutar) iðulega samsettir úr
tveim eða fleiri efnum. Í umfjöllun kennslubókar eru byggt á hlutfallskiptingu rúmmáls
eftir mismunandi efnafösum (þar sem aðallega er verið að tala um áhrif holrýmdar), en í
útreikningum þarf þverskurðarflatarmál varmaflutnings, og lengd að vera þekkt, jafna
4.1.

Hægt er að líta á samsett efnislag sem **samsíðatengt/hliðtengt** eða **raðtengt**, en í reynd er það
eitthvað sambland af þessu tvennu.

Þar sem rúmmál efnisfasa fæst sem margfeldi af þverskurðarflatarmáli :math:`A_i` og lengd
varmaflutnings í fasa, :math:`d_i`, þá gildir

.. math::
  V_i = A_i \cdot d_i

Í umfjölluninni, fyrir samsíða/hlið tengt líkan, er d=fasti og gert ráð fyrir að
þverskurðarflatarmál varmaflutnings, A, fyrir einstaka efnisfasa sé í sama hlutfalli af
heildarflatarmálinu eins og rúmmálssamsetning efnisins;

.. math::
  A_1 \cong V_1 

o.s.frv.

Hliðstæða gildir fyrir raðtengt módel, þverskurðarflatarmál A=fasti, þá gildir fyrir
“lengd” varmaflutnings, d;

.. math::
  d_1 \cong V_1 

o.s.frv.

Þetta má þó einnig setja upp eins og sýnt er hér á eftir;

Samsíðatengt/hliðtengt líkan
----------------------------

.. figure:: ./myndir/kafli04/hlidtengt.png
  :align: center
  :width: 100%

Hér gildir:

.. admonition:: Jafna 4.6
    :class: jafna

    .. math::
      q = \frac{\Phi}{A} = \frac{\Phi_1 + \Phi_2}{A} =  \frac{A_1\cdot q_1 + A_2\cdot q_2}{A} = \frac{A_1}{A} \cdot \frac{\lambda_1}{d} \cdot \left(T_1-T_2\right) + \frac{A_2}{A} \cdot \frac{\lambda_1}{d} \cdot \left(T_1-T_2\right) 

    .. math::
      = \left(\frac{A_1}{A}\cdot \lambda_1 + \frac{A_2}{A}\cdot \lambda_2 \right) \cdot \frac{\left(T_1-T_2 \right)}{d} = \frac{\lambda_{vegið}}{d} \cdot \left(T_1-T_2 \right)

Raðtengt líkan
--------------

.. figure:: ./myndir/kafli04/radtengt.png
  :align: center
  :width: 100%

Hér gildir;

i) :math:`q = \frac{\Phi}{A} = \frac{\Phi_1}{A} = \frac{\Phi_2}{A} = q_1 = q_2`
ii) :math:`q_1 = \frac{\lambda_1}{d_1} \cdot \left(T_1-T \right)` 
iii) :math:`q_2 = \frac{\lambda_2}{d_2} \cdot \left(T-T_2 \right)` 

Jöfnurnar þrjár gefa (eftir smá umskrift; T einangrað úr t.d. ii og sett inn í iii) jöfnu 4.7;

.. admonition:: Jafna 4.7
    :class: jafna

    .. math::
      q = \frac{1}{\left( \frac{d_2 \cdot \lambda_1 + d_1 \cdot \lambda_2}{\lambda_1 \cdot \lambda_2} \right)} \cdot (T_1-T_2)

Þegar brotið, í sviga neðan striks, er skoðað sést að það má umskrifa (og innfærðar
stærðir R) þannig;

.. admonition:: Jafna 4.8
    :class: jafna

    .. math::
      \left( \frac{d_2 \cdot \lambda_1 + d_1 \cdot \lambda_2}{\lambda_1 \cdot \lambda_2} \right) = \frac{d_1}{\lambda_1} + \frac{d_2}{\lambda_2} = R_1 + R_2 = R

Þannig hafa verið skilgreindar nýjar stærðir, mótstöðutölur :math:`R_i`, fyrir hvort efnislag, og
heildarmótstaða fyrir samsetta efnislagið (samsvörun við samlagningaraðferð fyrir
raðtengdar mótstöður í rafmagnsfræði er augljós!)- aðferðin hefur almennt gildi, óháð
fjölda eða tegund efnislaganna.

Til samræmis við jöfnu 4.6 má útfrá jöfnu 4.8 skilgreina :math:`\lambda_{vegið}` fyrir raðtengt líkan, jafna
4.9;

.. admonition:: Jafna 4.9
    :class: jafna

    .. math::
      R = \frac{d}{\lambda_{vegið}} = \frac{d_1}{\lambda_1} + \frac{d_2}{\lambda_2} = V_1 \cdot \frac{d}{\lambda_1} + V_2 \cdot \frac{d}{\lambda_2} = \frac{d}{\left( \frac{\lambda_1 \cdot \lambda_2}{\left( \lambda_1 \cdot V_2 + \lambda_2 \cdot V_1 \right)}\right)}

Andhverfa stærðin við R er skilgreind sem kólnunartala, U-gildi. Jafnan 4.7 er þá
endurskrifuð sem 4.10;

.. admonition:: Jafna 4.10
    :class: jafna

    .. math::
      q = \frac{1}{R} \cdot \left( T_1-T_2 \right) = U \cdot \left( T_1-T_2 \right)

Í reynd gefur samsíðatengda líkanið efri mörk fyrir heildarleiðnitölu samsetta
efnislagsins, raungildi, en raðtengda líkanið gefur neðri mörk;

.. math::
  \lambda_{vegið-rað} < \lambda_{raungildi} < \lambda_{vegið-samsíða}


Leiðnitala efnis er augljóslega mjög háð holrýmd efnisins, en einnig efnisþéttleika;
Varmaflutningur

.. figure:: ./myndir/kafli04/Leidnitala.png
  :align: center
  :width: 70%

Varmaflutningur er háður geislun, streymi og leiðni, en iðulega eru þessir liðir sameinaðir
í leiðnitölu efnisins, sem þá er breytileg eftir m.a. efnisþéttleika og rakastigi.Dæmigerð
áhrif þessara leiða fyrir trefjakennt einangrunarefni, háð efnisþéttleika, eru sýnd á mynd
4.1

.. figure:: ./myndir/kafli04/Leidnivsthettleiki.png
  :align: center
  :width: 70%

Mynd 4.1. Áhrif leiðni og geislunnar á leiðnitölu trefjakennds einangrunarefnis.

.. figure:: ./myndir/kafli04/Leidnivshitastig.png
  :align: center
  :width: 70%

Varmaleiðnitala efnis er háð vatnsinnihaldi og ástandi vatnsfasans (vatn eða ís).

.. figure:: ./myndir/kafli04/Varmeogfugttransport.png
  :align: center
  :width: 70%

Varmi flyst með leiðni, geislun og streymi, og má þá ekki gleyma áhrifum
uppgufunarvarmans sem er margfalt hærri heldur en eðlisvarminn;

+ Eðlisvarmi vatns :math:`c_{p_w} = 4,23 kJ/(kg \cdot K)`
+ Uppgufunarvarmi vatns :math:`h_{fg}  = 2257 kJ/kg`


.. figure:: ./myndir/kafli04/Leidnitalabyggingarefna.png
  :align: center
  :width: 70%


.. figure:: ./myndir/kafli04/Leidnitalalettrabyggingarefna.png
  :align: center
  :width: 70%

Mæling leiðnitölu
~~~~~~~~~~~~~~~~~
Leiðnitala efnis er mæld með þrennu móti;
a) Orkuþörf mæld
Tvö sýni mæld samtímis til að fá samhverfu í mæliuppsetninguna, tekið meðaltal
mælinganna. Uppbyggingin er :

.. figure:: ./myndir/kafli04/Uppbygging1.png
  :align: center
  :width: 100%

b) Hitafall yfir mælisýni og þekkt viðmiðunarsýni mælt
Eitt sýni mælt – og þá skiptir máli í hvaða átt varmaflutningurinn er! Uppbyggingin er:

.. figure:: ./myndir/kafli04/Uppbygging2.png
  :align: center
  :width: 100%

c) Varmaflutningur í gegnum sýnið mældur (þetta er keimlíkt og í lið b). Eitt sýni
mælt – og þá skiptir máli í hvaða átt varmaflutningurinn er! Uppbyggingin er:

.. figure:: ./myndir/kafli04/Uppbygging3.png
  :align: center
  :width: 100%

Óháð aðferð þá er varmaleiðnitala einangrunarefna almennt mæld við :math:`10^{\circ}C` meðalhita í
sýninu, og mæligildið nefnt :math:`\lambda_{10}`.

Mælda gildið er leiðrétt fyrir eftirfarandi áhrifsþáttum;

* Dreifingu í mæligildum
* Öðrum efnisraka í reynd heldur en í rannsóknastofu
* Öðrum meðalhita í reynd heldur en :math:`10^{\circ}C`
* Frágangi efnislags í byggingarhluta

og leiðrétta gildið nefnt “uppgefin leiðnitala” (deklareret værdi, e: declared value).

Einangrunarefni – tegundir og framleiðsluaðferðir
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Algengustu einangrunarefnin hérlendis eru nú

* Steinull
* Frauðplast (þanið)
* Frauðplast (freytt)

En áður tíðkuðust einnig

* Vikurplötur og laus vikur
* Korkur
* Wellit (bylgjupappi)
* Dagblöð, sementspokar, hefilspænir, mosi.....

*Frauðplast (þanið) – framleiðsluferli (e: expanded polystyren, EPS)*
Plastkúlur (innfluttar) eru gjarnan forþandar með heitu lofti (gufu), þannig að kúlan er
þunnveggja skel utanum loftbólu, og geymdar þannig í síló (þetta var iðulega ekki gert
svona áður fyrr!). Kúlurnar eru svo settar í mót, gufu hleypt í gegnum mótið þannig að
kúlurnar þenjast aðeins og klessast þá saman í klump (oft um 1 x 1x 2m).
Klumpurinn er látinn jafna sig (ná eðlilegum efnishita og gjarnan látinn þorna ef þörf er
á) og síðan sagaður niður í plötur, sjá t.d. www.varmamot.is/fraud.htm
Freytt frauðplast (e:extruded polystyren, XPS)

.. youtube:: n1l-nhRijSU

.. youtube:: xdnLOv-zf_o

*Steinull – framleiðsluferli (Ísland)*
Basaltsandur (aðalefnið, efnisþörf um 1200 kg pr. tonn einangrunar) og skeljasandur
bræddur á ofni við tæplega 1600 :math:`^{\circ}C`, þá fellur járn til botns og er því tappað frá. Bráðinni
er hellt á “spinner” (fjögur stálhjól sem snúast í sama plani) og þegar bráðin þeytist af
hjólunum þá lenda droparnir í loftblæstri sem dregur þá út í þræði, rakafælu og bindiefni
(hvorutveggja innflutt) er úðað á þræðina og loftstraumurinn feykir þeim á færiband.
“Mottan” á færibandinu fer í hersluofn þar sem einangrunin er pressuð saman og hert við
250 °C, (sjá t.d. www.steinull.is / vöruskrá /bls. 2).

.. youtube:: t6FWPTZjwLo

Uppgefnar leiðnitölur algengra einangrunarefna

.. figure:: ./myndir/kafli04/Einangrunarefni.png
  :align: center
  :width: 100%



Heimildir
---------
.. bibliography::