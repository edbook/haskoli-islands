.. _ch.semantics:

Túlkanir
========

.. _`s:Interpretations`:

Umtak
-----

Öll setningatengin í setningarökfræði eru, eins og við munum, sannföll
(sjá §\ `[s:TruthFunctionality] <#s:TruthFunctionality>`__). Það þýðir
að sanngildi setninganna ákvarðast eingöngu af sanngildum
hlutasetninganna sem setningin samanstendur af. Það hefur í för með sér
að þegar við þýðum setningar yfir á táknmál setningarökfræði, þá erum
við í raun að tilgreina sanngildi setninganna. Þetta getum við gert með
beinum hætti, með því einfaldlega að segja að tiltekin setning, til
dæmis, :math:`P` eigi að vera sönn. Við gerum þetta meðal annars þegar
við vinnum með sanntöflur. Þá úthlutum við tilteknum sanngildum fyrir
hverja grunnsetningu í tiltekinni setningu.

En við getum líka tilgreint sanngildið *óbeint*. Til dæmis þegar við
tiltökum einhvern þýðingarlykil fyrir grunnsetningarnar sem koma fyrir í
þeim setningum sem við erum að þýða. Hér er dæmi:

.. container:: ekey

   Sívali turn er í Kaupmannahöfn

Hér erum við í raun ekki að ákveða að *P* eigi að hafa *merkinguna*
„Sívali turn er í Kaupmannahöfn“, heldur frekar að *P* eigi að hafa sama
sanngildi og setningin „Sívali turn er í Kaupmannahöfn“. Þetta er í raun
það sama og að hafa eftirfarandi línu í þýðingarlyklinum:

.. container:: ebullet

   setningin ‘:math:`P`’ er sönn eff Sívali turn er í Kaupmannahöfn

Það er því ljóst að setningarökfræðin ræður ekki við blæbrigði í
merkingu og einblínir eingöngu á sanngildi.

Þýðing yfir á mál umsagnarökfræði
~~~~~~~~~~~~~~~~~~~~~~~~~~~~~~~~~

Svipuðu máli gegnir um umsagnarökfræðina, en þó ekki alveg. Hún
einblínir nefnilega ekki eingöngu á sanngildin, því hún gerir okkur
kleift að brjóta setningar upp í einnefni, umsagnir og magnara. Á máli
umsagnarökfræði getum því líka talað um hvað er *satt um* tiltekinn
hlut—eða suma eða alla hluti. En það er allt og sumt.

Við sjáum þetta kannski betur með að skoða eftirfarandi þýðingarlykil:

.. container:: ekey

   er rektor Háskóla Íslands þegar þessi bók er skrifuð

Þetta þýðir ekki að *merking* íslensku umsagnarinnar hafi nú færst yfir
á umsögnina í umsagnarökfræði. Við erum einfaldlega að ákveða að:

.. container:: ebullet

   ‘:math:`C`’ skal vera satt um nákvæmlega þá hluti í yfirgripinu sem
   eru rektorar Háskóla Íslands þegar þessi bók er skrifuð, hvaða hlutir
   það svo sem eru.

Þetta væri óbein leið til tilgreina hvaða hluti þessi umsögn á að vera
sönn um. En við gætum líka tilgreint það beint. Við gætum til að mynda
sagt að umsögnin „C“ eigi að vera sönn um Jón Atla Benediktsson og engan
annan en Jón Atla. Það vill svo til að í þessu tilfelli kemur þetta á
sama stað niður, enda er Jón Atli eini rektor háskólans þegar þessi bók
er skrifuð. En það er greinilegt að umsagnirnar „ er rektor Háskóla
Íslands þegar þessi bók er skrifuð“ og „ er Jón Atli Benediktsson“ hafa
greinilega ekki sömu merkingu!

Umsagnarökfræði er því sama marki brennd og setningarökfræðin, nefnilega
að hún ræður ekki við öll blæbrigði merkingar. Þegar við tilgreinum nöfn
og umsagnir umsagnarökfræðinnar þá erum við bara ákvarða hvað
umsagnirnar eru sannar um. Stundum er sagt að umsagnarökfræðin sé . Við
munum segja aðeins meira um þetta í næsta hluta.

Nokkur orð um umtök
~~~~~~~~~~~~~~~~~~~

Eins og áður segir, þá getum við tilgreint með beinum hætti hvaða hluti
umsagnirnar okkar eiga að vera sannar um. Við gætum til dæmið ákveðið að
„H“ eigi að vera satt—og aðeins satt um—eftirfarandi hluti:

.. container:: center

   | Katrín Jakobsdóttir
   | töluna :math:`\pi`
   | allar harmóníkur sem nokkurn tíma hafa verið framleiddar

Með þetta í huga, þá getum við bætt eftirfarandi við þýðingarlykilinn
okkar:

.. container:: ekey

   Bjarni Benediktsson

   Katrín Jakobsdóttir

   talan :math:`\pi`

Samkvæmt þessum þýðingarlykli eru setningarnar *Hk* og *Hp* báðar
sannar, en *Hb* ósönn, þar eð Bjarni Benediktsson er ekki Katrín
Jakobsdóttir, harmóníka eða talan :math:`\pi`.

Að tilgreina hvaða hluti umsögn er sönn um með þessum hætti er stundum
kallað að ákvarða *umtak* umsagnarinnar—en með því er einfaldlega átt
við þá hluti sem hún er sönn um. Umtak er í raun mengi allra þeirra
hluta sem umsögnin er sönn um og þegar við segjum að tiltekið mál sé
umtaksmál, þá eigum við við að sanngildi setningar á borð við *Hk*
ákvarðist eingöngu af því hvort hluturinn *k* sé stak í menginu *H*. Það
er vert að veita því athygli að umtak umsagnar þarf ekki að samanstanda
af hlutum sem eiga eitthvað ákveðið sameiginlegt. Frá sjónarhóli
rökfræðinnar skiptir það engu.

Margsæta umsagnir
~~~~~~~~~~~~~~~~~

Þetta er tiltölulega einfalt þegar kemur að einsæta umsögnum. En þegar
við bætum tvísæta umsögnum við, þá vandast málið. Tökum eftirfarandi
þýðingarlykil sem dæmi:

.. container:: ekey

   elskar

Í ljósi þess sem við sögðum að ofan, þá ætti að skilja þetta einhvern
veginn svona: [1]_

.. container:: earg

   ‘:math:`E`’ skal vera satt um *x* og *y* (í þessari röð) eff *x*
   elskar *y*.

Það er mikilvægt að taka það fram að þetta beri að hafa í réttri röð,
því eins og við vitum, þá er ást ekki alltaf endurgoldin.

Hér höfum við tilgreint umtak umsagnarinnar með óbeinum hætti. En
hvernig myndum við gera það beint? Ef við myndum bara tiltaka hvaða
hlutir féllu undir „\ *L*\ “, rétt eins og við gerðum fyrir einsæta
umsagnir, þá myndum við ekki vita hver elskar hvern og hver er elskaður
af hverjum. Við þurfum einhverja leið til að tilgreina í hvaða röð við
viljum hafa hlutina.

Í þeim tilgangi getum við einfaldlega ákveðið að tvísæta umsagnir séu
sannar um *pör* af hlutum þar sem röðin er tekin fram. Við gætum til
dæmis tiltekið að umsögnin „\ *B*\ “ eigi að vera sönn um eftirfarandi
pör og aðeins eftirfarandi pör:

.. container:: center

   | 

Hér eiga oddklofarnir að sýna okkur í hvaða röð pörin eru. Segjum nú að
við bætum eftirfarandi við þýðingarlykilinn:

.. container:: ekey

   Lenín

   Marx

   Heidegger

   Sartre

Þá sjáum við að setningin *Blm* er sönn, enda er á listanum okkar. *Bml*
er hins vegar ósönn, þar eð er það ekki. Á hinn bóginn eru *Bhs* og
*Bsh* báðar sannar því og eru báðar á listanum.

Til að gera þessar hugmyndir um umtak nákvæmar og fullkomlega skýrar
þyrftum við að notast við dálítið af *mengjafræði*. Hún hefur þau tæki
og tól sem við þörfnumst til að gera sæmilega grein fyrir umtaki,
röðuðum pörum (oftar kölluð „raðaðar tvenndir“ á íslensku), og svo
framvegis. En mengjafræði er því miður ekki viðfangsefni þessarar bókar,
svo við munum láta hér staðar numið í þeirri von að þetta sé þó
þokkalega skýrt.

Merkingarfræði samsemdar
~~~~~~~~~~~~~~~~~~~~~~~~

Samsemd er óvenjuleg umsögn í umsagnarökfræði og eins og áður hefur
komið fram, þá ritum við hana á annan hátt en aðrar tvísæta umsagnir: í
stað „Ixy“, til dæmis, þá ritum við :math:`x=y`. En mikilvægara er þó að
merking hennar er alltaf sú sama, nefnilega að einnefnin sem eru
sitthvorum megin við samsemdarmerkið séu sami hluturinn.

Tökum nú eftir því að ef tvö nöfn vísa til sama hlutar, þá breytir það
ekki sanngildi setningar að skipta út einu nafni fyrir annað í hvaða
setningu sem er. Til dæmis, ef „a“ og „b“ vísa til sama hlutar, þá eru
eftirfarandi setningar allar sannar:

.. math::

   \begin{aligned}
           Aa &\eiff Ab \\
           Ba &\eiff Bb\\
           Raa &\eiff Rbb\\
           Raa & \eiff Rab\\
           Rca &\eiff Rcb\\
           \forall x Rxa &\eiff \forall x Rxb
       
   \end{aligned}

Sumir heimspekingar hafa trúað hinu gagnstæða, nefnilega að þegar allar
sömu setningar (þó ekki þær sem innihalda „=“) eru sannar um **a** og
*b*, þá eru *a* og *b* sami hluturinn. Þetta er mjög umdeild
heimspekileg skoðun (og er oft kölluð *lögmálið um samsemd
óaðgreinanlegra hluta*) og fellst umsagnarökfræðin ekki á hana. Samkvæmt
henni er það vel mögulegt að nákvæmlega sömu umsagnir eigi við um tvo
aðskilda hluti.

Tökum eftirfarandi þýðingarlykil sem dæmi:

.. container:: ebullet

   Finnur Dellsén, Ásgeir Berg Matthíasson

   Finnur Dellsén

   Ásgeir Berg Matthíasson

   Sama hvaða umsögn við látum okkur detta í hug, sú umsögn er ekki sönn
   um *neitt*

Segjum nú sem dæmi að *A* sé einsæta umsögn. Þá er *Aa* ósatt, sem og
*Af*. En :math:`Aa \eiff Af` er satt. Eins væri *Raa* ósatt, ef *R* er
tvísæt umsögn, rétt eins og :math:`Raf`. En :math:`Raa \eiff Raf` væri
aftur á móti sönn. Samkvæmt þessum þýðingarlykli eru því allar
grunnsetningar sem ekki innihalda „=“ ósannar og allar
jafngildissetningar sem tengja saman slíkar setningar sannar. En þó eru
Ásgeir og Finnur ekki sami maðurinn!

Túlkanir
~~~~~~~~

Við skilgreindum *sanngildadreifingu* í setningarökfræði sem tiltekna
úthlutun sanngilda á allar grunnsetningar í setningu. Í umsagnarökfræði
köllum við samsvarandi fyrirbæri . Til að setja fram túlkun á einhverjum
tilteknum setningum þarf að gera þrennt:

.. container:: ebullet

   að tilgreina yfirgrip

   fyrir hvert nafn sem kemur fyrir í setningunum þarf að tilgreina
   nákvæmlega einn hlut í yfirgripinu

   fyrir hverja umsögn sem kemur fyrir í setningunum (fyrir utan
   :math:`=`) þarf að tilgreina umtak þeirra—hvaða hluti þær eiga að
   vera sannar um. (Við þurfum ekki að gera þetta fyrir :math:`=` sem
   alltaf hefur sömu túlkun.)

Þýðingarlyklarnir sem við kynntum til sögunnar í `[ch.FOL] <#ch.FOL>`__
eru hentug leið til að setja fram túlkanir. Við munum halda áfram að
nota þá í þessum kafla.

En það getur líka verið þægilegt að setja túlkun fram *myndrænt*. Segjum
til dæmis að við viljum skoða eina tvísæta umsögn, :math:`R`. Við gætum
tilgreint umtak hennar með því að teikna mynd þar sem ör er dregin á
milli tveggja hluta og sagt að :math:`R` eigi við *x* og *y* ef og
aðeins ef það er ör frá *x* til *y* á myndinni (og athugið að ör frá *x*
til *y* er ekki það sama og ör frá *y* til *x*. Þannig getum við
tilgreint *röð* hlutanna.) Hér er dæmi:

.. container:: center

Eftirfarandi mynd gæti lýst túlkun þar sem yfirgripið eru fyrstu fjórar
heiltölurnar og *R* er satt um (og aðeins satt um) eftirfarandi:

.. container:: center

   , , , ,

Við gætum líka tekið eftirfarandi mynd:

.. container:: center

sem dæmi um túlkun með sama yfirgrip, þar sem umtak :math:`R` er:

.. container:: center

   , , , ,

Ef við viljum, þá getum við líka teiknað flóknari myndir. Við gætum til
að mynda bætt nöfnum inn sem merkimiða á tiltekna hluti. Við gætum líka
táknað umtak einsæta umsagnar með því að draga hring utan um þá hluti
sem hún á að vera sönn um (og aðeins þá). Það sem mestu skiptir er að
túlkunin tilgreini yfirgrip og umtak setninganna (og til hvaða hluta
nöfnin eiga að vísa, ef við notum þau).

.. _`s:TruthFOL`:

Sannleikur í umsagnarökfræði
----------------------------

Túlkanir segja okkur um hvaða hluti í yfirgripinu umsagnir eru sannar um
og til hvaða hluta nöfnin sem við notum vísa. Þær segja okkur með öðrum
orðum hvaða grunnsetningar eru sannar og hverjar ekki. Það sem okkur
vantar þá er að geta sagt um *allar* setningar í umsagnarökfræði hvort
þær séu sannar eða ósannar—að einhverri túlkun gefinni.

Við lærðum í kafla §\ `[s:FOLSentences] <#s:FOLSentences>`__ að það eru
þrjár tegundir af setningum í umsagnarökfræði:

.. container:: ebullet

   grunnsetningar

   setningar sem hafa setningatengi sem aðalvirkja

   setningar sem hafa magnara sem aðalvirkja

Við þurfum því að skilgreina hvað sannleikur í umsagnarökfræði er fyrir
allar þessar þrjár gerðir setninga.

Slík skilgreining verður, eðli málsins samkvæmt, að vera fullkomlega
almenn. En í því skyni að gera umfjöllunina skýrari, þá mun ég á köflum
notast við eftirfarandi túlkun:

.. container:: ekey

   fólk fætt fyrir árið 2000\ ce

   Aristóteles

   Donald Trump

   er vitur

   fæddist á undan

Þessi túlkun verður notuð sem dæmi þegar við á.

Grunnsetningar
~~~~~~~~~~~~~~

Sanngildi grunnsetninga er tiltölulega einfalt mál. Setningin *Va* ætti
að vera sönn ef og aðeins ef umsögnin *V* er sönn um *a*. Ef við miðum
við þá túlkun sem gefin var hér að ofan, þá er þetta satt ef og aðeins
ef Aristóteles er vitur. Aristóteles er vitur, svo setningin er
sönn. [2]_ Á sama hátt gætum við sýnt að setningin *Vd* sé ósönn
samkvæmt þessari túlkun.

Hvað með tvísæta umsagnirnar? *Rad* er sönn ef og aðeins ef sá hlutur í
yfirgripinu sem *a* nefnir er fæddur á undan þeim hlut sem *d* nefnir.
Aristóteles fæddist vissulega á undan Donald Trump, svo *Rad* er sönn.
*Raa* er ósönn, því Aristóteles fæddist ekki á undan Aristótelesi.

Það liggur því beint við að segja: Við megum þó ekki gleyma að það er
til ein önnur gerð grunnsetninga, nefnilega setningar sem innihalda
samsemdarmerkið. Um þær segjum við: Ef við skoðum aftur túlkunina sem
gefin var hér að ofan, þá er setningin :math:`a = d` ósönn, þar eð *a*
nefnir Aristóteles en *d* nefnir Donald Trump—og Aristóteles og Trump
eru ekki sami hluturinn. Á hinn bóginn er :math:`a = a` sönn, þar sem
Aristóteles er sami hluturinn og Aristóteles!

Setningatengi
~~~~~~~~~~~~~

Við lærðum í §\ `[s:FOLSentences] <#s:FOLSentences>`__ að setningar í
umsagnarökfræði eru smíðaðar úr einfaldari setningum með sömu
setningatengjum og við kynntumst í setningarökfræðinni. Reglurnar sem
ákvarða sannleika fyrir setningar í umsagnarökfræði sem hafa
setningatengi sem aðalvirkja (en ekki magnara) eru því nákvæmlega þær
sömu og fyrir setningar í setningarökfræði. Hér eru þær: En hvernig má
vera að þetta séu sömu reglur? Skilgreindum við ekki sannleika í
setningarökfræði með sanntöflum? Jú, en þrátt fyrir að vera á öðru
formi, þá segja þessar reglur það sama. Við gætum meira að segja litið á
þær sem *lýsingu* á sanntöflunum okkar. Til dæmis, ef við myndum skoða
sanntöfluna fyrir og-tengið, þá sæjum við að
:math:`\meta{A} \eand \meta{B}` er bara sönn á þeirri línu þar sem er
sönn og er sönn, en ósönn annars staðar—rétt eins og reglan fyrir
og-tengið segir hér. Sama gildir um hinar reglurnar.

Hér eru nokkur dæmi um setningar til glöggvunar:

.. container:: earg

   :math:`a = a \eand Va` er sönn

   :math:`Rad \eand Vd` er ósönn, því jafnvel þó :math:`Rad` sé sönn, þá
   er :math:`Vd` ósönn

   :math:`a = d \eor Va` er sönn

   :math:`a \neq d` er sönn

   :math:`Va \eand \enot( a= d \eand Rad)` er sönn, því :math:`Va` er
   sönn og :math:`a = d` er ósönn

.. _`s:MainLogicalOperatorQuantifier`:

Setningar með magnara sem aðalvirkja
~~~~~~~~~~~~~~~~~~~~~~~~~~~~~~~~~~~~

Það sem greinir umsagnarökfræðina frá setningarökfræðinni eru þó
auðvitað *magnararnir* og það vill svo til að það er ekki alveg jafn
auðvelt að skilgreina sannleika fyrir þá og maður myndi kannski halda.
Hér er ein hugmynd: Við viljum segja að :math:`\forall x Fx` sé sönn eff
:math:`Fx` er sönn um allt í yfirgripinu. Af hverju ekki bara að láta
túlkunina sjá um þetta, enda segir hún til um það hvort :math:`F` sé
satt um allt í yfirgripinu eða ekki?

En því miður er þessi lausn ekki nógu almenn. Munum að setningar í
umsagnarökfræði eru byggðar upp í skrefum, úr öðrum setningum, og við
viljum geta sagt um *allar* setningar hvenær þær eru sannar og hvenær
ekki. Hvað þá um :math:`\forall x \exists y Lxy` til að mynda? Þessi
setning ætti að vera sönn ef og aðeins ef :math:`\exists y Lxy` er sönn
um allt í yfirgripinu. En túlkunin getur ekki sagt okkur neitt um það.
Við viljum því að það *leiði af* túlkuninni og merkingu magnaranna að
:math:`\exists y Lxy` sé sönn.

Hér er því önnur hugmynd. Við gætum reynt að segja að
:math:`\forall x \exists y Lxy` sé sönn eff :math:`\exists y L\meta{a}y`
er sönn fyrir *öll* nöfn sem við höfum tiltekið. Á svipaðan hátt gætum
við sagt að :math:`\exists y L\meta{a}y` sé sönn eff
:math:`L\meta{a}\meta{b}` er sönn fyrir *eitthvað* nafn í túlkuninni.xw

Þetta væri vissulega skref í rétta átt, en því miður dugir það ekki til.
Til að sjá það, skoðum aftur túlkunina sem við tilgreindum í upphafi
þessa kafla. Þar höfum við bara tvö nöfn, :math:`a` og :math:`d`. En
yfirgripið inniheldur allt fólk fætt fyrir árið 2000—sem eru að
sjálfsögðu mun, mun fleiri! Við höfum hvorki vilja né getu til að nefna
allt þetta fólk í yfirgripinu en viljum samt geta sagt eitthvað um það
með mögnurum.

Hér er því þriðja hugmyndin: Það er vissulega rétt að við höfum ekki
nefnt allt í yfirgripinu í túlkuninni, en *fræðilega* séð væri það
mögulegt. Það skiptir jú ekki máli hversu mörg nöfn við höfum í
túlkuninni, við gætum alltaf bætt einu við í viðbót—víkkað túlkunina út.
Skoðum þessa hugmynd aðeins betur áður en við gefum almenna
skilgreiningu.

Í túlkuninni sem við höfum notað sem dæmi hingað til ætti setningin
:math:`\exists x Rdx` að vera sönn. Það eru jú margir í yfirgripinu sem
fæddust á eftir Donald Trump. Til dæmis Björk Guðmundsdóttir. Ef við
myndum tímabundið víkka út túlkunina okkar og bæta nafninu :math:`b` sem
vísaði til Bjarkar við túlkunina, þá myndi setningin :math:`Rdb` nú vera
sönn (samkvæmt þessari nýju, útvíkkuðu túlkun). Það sýnir að
:math:`\exists x Rdx` hlýtur að vera satt samkvæmt upprunalegu
túlkuninni (munið: við bættum Björk ekki við yfirgripið, enda var hún
þar þá þegar, heldur bættum við við *nafni* sem vísaði til hennar).

Setningin :math:`\exists x (Vx \eand Rxa)` ætti líka að vera sönn.
Sókrates var jú vitur og fæddist á undan Aristótelesi. Ef við bættum
nýju nafni, :math:`c`, við túlkunina og létum það vísa til Sókratesar,
þá væri setningin :math:`Vc \eand Rca` greinilega sönn samkvæmt þessari
útvíkkuðu túlkun. Rétt eins og áður, þá myndi það sýna að
:math:`\exists x (Vx \eand Rxa)` hlýtur að vera sönn samkvæmt
upprunalegu túlkuninni.

Skoðum eitt dæmi til viðbótar. Samkvæmt túlkuninni ætti
:math:`\forall x \exists y Rxy` að vera ósönn setning. Hún segir að
allir í yfirgripinu séu þannig að það sé einhver sem er fæddur á eftir
þeim. Ef við prófuðum því að taka síðustu manneskjuna sem fæddist árið
1999 og úthluta henni nafni, segjum :math:`l`, þá gætum við ekki fundið
neinn annan, sem við getum til dæmis kallað :math:`m`, í yfirgripinu sem
er þannig að :math:`Rlm`. Það skiptir engu máli hver í yfirgripinu fengi
úthlutað nafninu :math:`m`, þessi setning væri alltaf ósönn. Það sýnir
að :math:`\exists y Rly` er ósönn samkvæmt upprunalegu túlkuninni.

Með þessi dæmi í huga, þá getum við loks gefið almenna skilgreiningu á
sannleika fyrir setningar í umsagnarökfræði sem hafa magnara sem
aðalvirkja. Þessi skilgreining er því miður ekki sérlega falleg og við
þurfum að kynna til sögunnar nokkur ný hugtök áður en við byrjum.

Segjum að sé formúla sem inniheldur að minnsta kosti eitt tilvik af
breytunni og að sé óbundin í . Við skrifum þá:

.. math:: \meta{A}(\ldots \meta{x} \ldots \meta{x} \ldots)

Segjum líka að sé nafn. Þá munum við skrifa:

.. math:: \meta{A}(\ldots \meta{c} \ldots \meta{c} \ldots)

fyrir þá formúlu sem fæst með að skipta í út fyrir alls staðar þar sem
kemur fyrir. Við köllum þessa formúlu af
:math:`\forall \meta{x}\meta{A}` og :math:`\exists\meta{x}\meta{A}`. Við
köllum . Innsetningartilvik er með öðrum orðum sú formúla sem fæst með
að taka magnara framan af annarri formúlu og skipta þeirri breytu sem
magnarinn batt út fyrir eitthvað nafn. Formúlan

.. math:: \exists x (Rex \eiff Fx)

er því innsetningartilvik af formúlunni

.. math:: \forall y \exists x (Ryx \eiff Fx)

með innsetningarnafnið :math:`e`.

Með þennan rithátt að vopni getum við loksins skilgreint sannleika fyrir
setningar sem hafa magnara sem aðalvirkja. Við getum sagt að setningin
:math:`\forall \meta{x}\meta{A}(\ldots \meta{x} \ldots \meta{x} \ldots)`
sé sönn ef og aðeins ef
:math:`\meta{A}(\ldots \meta{c} \ldots \meta{c}\ldots)` er sönn sama
hvaða hlut í yfirgripinu nafnið :math:`\meta{c}` nefnir. Eins getum við
sagt að setningin :math:`\exists \meta{x}\meta{A}` sé sönn ef og aðeins
ef það er hægt að finna hlut í yfirgripinu og gefa honum nafnið þannig
að setningin :math:`\meta{A}(\ldots \meta{c} \ldots \meta{c} \ldots)` sé
sönn.

Með örlítið nákvæmari og formlegri hætti segjum við: Það eina sem
skilgreiningin í kassanum hér að ofan gerir er að skilgreina—kannski
of—nákvæmlega þessa óformlegu hugmynd um útvíkkun sem kynnt var hér að
ofan. Hún kann kannski að virðast helstu óskýr og tyrfin, en vonandi er
hugmyndin þar að baki það ekki.

Skoðið eftirfarandi túlkun (og hafið í huga að það er engin skylda að
hafa nöfn yfir allt í yfirgripinu):

.. container:: ebullet

   yfirgripið samanstendur af Önnu og Jóni

   ‘:math:`A`’ er einsæta umsögn og sönn um Jón og Önnu

   ‘:math:`B`’ er einsæta umsögn og bara sönn um Önnu

   ‘:math:`N`’ er einsæta umsögn og ekki sönn um neitt

   ‘:math:`j`’ vísar til Jóns

Segið til um hvort eftirfarandi setningar séu sannar eða ósannar
samkvæmt þessari túlkun:

.. container:: earg

   :math:`Bj`

   :math:`Aj \eiff \enot Nj`

   :math:`Nj \eif (Aj \eor Bj)`

   :math:`\forall x Ax`

   :math:`\forall x \enot Bx`

   :math:`\exists x(Ax \eand Bx)`

   :math:`\exists x(Ax \eif Nx)`

   :math:`\forall x(Nx \eor \enot Nx)`

   :math:`\exists x Bx \eif \forall x Ax`

Skoðið eftirfarandi túlkun:

.. container:: ebullet

   Yfirgripið samanstendur af Kasper, Jesper og Jónatan

   ‘:math:`G`’ er einsæta umsögn og sönn um Kasper, Jesper og Jónatan

   ‘:math:`H`’ er einsæta umsögn og bara sönn um Kasper

   ‘:math:`M`’ er einsæta umsögn og bara sönn um Jesper og Jónatan

   ‘:math:`k`’ vísar til Kaspers

   ‘:math:`j`’ vísar Jespers

Segið til um hvort eftirfarandi setningar séu sannar eða ósannar
samkvæmt þessari túlkun:

.. container:: earg

   :math:`Hk`

   :math:`Hj`

   :math:`Mk \eor Mj`

   :math:`Gk \eor \enot Gk`

   :math:`Mk \eif Gk`

   :math:`\exists x Hx`

   :math:`\forall x Hx`

   :math:`\exists x \enot Mx`

   :math:`\exists x(Hx \eand Gx)`

   :math:`\exists x(Mx \eand Gx)`

   :math:`\forall x(Hx \eor Mx)`

   :math:`\exists x Hx \eand \exists x Mx`

   :math:`\forall x(Hx \eiff \enot Mx)`

   :math:`\exists x Gx \eand \exists x \enot Gx`

   :math:`\forall x\exists y(Gx \eand Hy)`

Skoðið umfjöllunina um myndræna framsetningu á túlkunum hér að ofan í
§\ `1 <#s:Interpretations>`__ og skoðið eftirfarandi túlkun:

.. container:: center

Segið til um hvort eftirfarandi setningar séu sannar eða ósannar
samkvæmt þessari túlkun:

.. container:: earg

   :math:`\exists x Rxx`

   :math:`\forall x Rxx`

   :math:`\exists x \forall y Rxy`

   :math:`\exists x \forall y Ryx`

   :math:`\forall x \forall y \forall z ((Rxy \eand Ryz) \eif Rxz)`

   :math:`\forall x \forall y \forall z ((Rxy \eand Rxz) \eif Ryz)`

   :math:`\exists x \forall y \enot Rxy`

   :math:`\forall x(\exists y Rxy \eif \exists y Ryx)`

   :math:`\exists x \exists y (\enot x = y \eand Rxy \eand Ryx)`

   :math:`\exists x \forall y(Rxy \eiff x = y)`

   :math:`\exists x \forall y(Ryx \eiff x = y)`

   :math:`\exists x \exists y(\enot x = y \eand Rxy \eand \forall z(Rzx \eiff y = z))`

Merkingarfræðileg hugtök
------------------------

Að skilgreina sannleika í umsagnarökfræði var ansi snúið. En nú þegar
við erum komin með skilgreininguna í hús getum við notað hana til að
skilgreina önnur mikilvæg hugtök. Við höfum áður skilgreint sambærileg
hugtök fyrir setningarökfræði í kafla
§\ `[s:semanticconcepts] <#s:semanticconcepts>`__ en þau byggðu að
sjálfsögðu á skilgreiningunni á sannleika fyrir setningarökfræði, sem
byggðist á sanngildadreifingum, en ekki túlkunum. Þær eru í forgrunni
hér. Að öðru leyti er ekkert nýtt á ferðinni.

|  
| Við notum táknið :math:`\entails` rétt eins og áður:

  .. math:: \meta{A}_1, \meta{A}_2, \ldots, \meta{A}_n \entails\meta{C}

  þýðir að það er ekki til nein túlkun sem gerir
  :math:`\meta{A}_1, \meta{A}_2, \ldots, \meta{A}_n` sanna og ósanna og
  við segjum að leiði rökfræðilega af
  :math:`\meta{A}_1, \meta{A}_2, \ldots, \meta{A}_n`.

|  
| Ef :math:`\meta{C}` er sönn fyrir hvaða túlkun sem er, þá ritum við:

  .. math:: \phantom{\meta{A}} \entails\meta{C}

  Þá segjum við að :math:`\meta{C}` séu . Röksannindi samsvarar klifun í
  setningarökfræði.

|  
| En á hinn bóginn, ef :math:`\meta{A}` er ósönn fyrir hvaða túlkun sem
  er, þá skrifum við:

  .. math:: \meta{A} \entails \phantom{\meta{C}}

  Við köllum :math:`\meta{A}` þá .

|  
| Ef við viljum segja að það sé *ekki* satt að
  :math:`\meta{A}_1, \ldots, \meta{A}_n \entails \meta{C}`, þá strikum
  við yfir táknið fyrir rökfræðilega afleiðingu og segjum:

  .. math:: \meta{A}_1, \meta{A}_2, \ldots, \meta{A}_n \nentails\meta{C}

  Þetta þýðir að er til túlkun sem er þannig að setningarnar
  :math:`\meta{A}_1,\ldots, \meta{A}_n` eru allar sannar, en
  :math:`\meta{C}` er ósönn.  
| Tvær setningar í umsagnarökfræði og er eff þær eru sannar í nákvæmlega
  sömu túlkunum. Það er að segja, ef :math:`\meta{A}\entails\meta{B}` og
  :math:`\meta{B}\entails\meta{A}`.

|  
| Eitthvert safn af setningum í umsagnarökfræði eru ef og aðeins ef til
  er einhver túlkun þar sem þær eru allar sannar. Þær eru svo loks eff
  engin slík túlkun er til.

.. _sec.UsingModels:

Að vinna með túlkanir
---------------------

Röksannindi og mótsagnir
~~~~~~~~~~~~~~~~~~~~~~~~

Gerum ráð fyrir að við viljum sýna að :math:`\exists xAxx \eif Bd` séu
*ekki* röksannindi. Í samræmi við skilgreininguna þurfum við þá að sýna
að setningin sé ekki sönn fyrir allar túlkanir; það er að segja, að hún
sé ósönn fyrir einhverja túlkun. Ef við getum því fundið eina einustu
túlkun þar sem setningin er ósönn, þá höfum við sýnt að setningin sé
ekki röksannindi.

Hvernig ættum við þá að bera okkur að? Við vitum að
:math:`\exists xAxx \eif Bd` er ósönn, ef forliðurinn
(:math:`\exists x Axx`) er sannur og bakliðurinn (:math:`Bd`) er
ósannur. Við þurfum því að *búa til* túlkun sem er þannig að þessi
skilyrði eru uppfyllt. Við byrjum á því að tilgreina yfirgrip. Það er
auðveldast að reyna að halda yfirgripinu eins litlu og mögulegt er, svo
við bætum bara einum hlut við það. Segjum bara Dalvík.

.. container:: ekey

   Dalvík

Munum: Við erum að reyna að gera setninguna :math:`Bd` ósanna og við
höfum bara einn hlut í yfirgripinu. Við erum því nauðbeygð til að láta
nafnið :math:`d` vísa til Dalvíkur.

.. container:: ekey

   Dalvík

Munum líka að við viljum gera :math:`\exists x Axx` sanna. Við gætum
tilgreint umtak þessarar umsagnar beint og sagt að hún eigi að innhalda
parið :math:`\ntuple{Dalvík, Dalvík}`. En við getum líka gert það óbeint
með að tiltaka einhverja umsögn í mæltu máli sem er þannig að Dalvík
stendur í þeim venslum við Dalvík. Til dæmis:

.. container:: ekey

   er jafn stór og

:math:`Add` er sönn samkvæmt þessari túlkun, enda er Dalvík jafn stór og
Dalvík og því er :math:`\exists x Axx` líka sönn. En hvernig gerum við
:math:`Bd` ósanna? Ein leið væri að tiltaka beint að Dalvík sé ekki í
umtaki :math:`B`, til dæmis með að láta B vera tóma umsögn (það er að
segja, ekki sanna um neitt). En við gætum líka tiltekið þetta óbeint,
til dæmis svona:

.. container:: ekey

   er í Færeyjum

Hér höfum við þá túlkun þar sem :math:`\exists x Axx` er sönn en
:math:`Bd` er ósönn. Það er því til túlkun þar sem
:math:`\exists x Axx \eif Bd` er ósönn. Setningin er því ekki
röksannindi.

Við getum líka auðveldlega sýnt að :math:`\exists xAxx \eif Bd` er ekki
mótsögn. Við þurfum bara að tilgreina túlkun þar sem
:math:`\exists xAxx \eif Bd` er sönn. Til þess þurfum við að finna
túlkun þar sem annað hvort :math:`\exists x Axx` er ósönn eða :math:`Bd`
er sönn. Hér er túlkun þar sem hið seinna gildir:

.. container:: ekey

   Dalvík

   Dalvík

   er jafn stór og

   er á Íslandi

Þetta sýnir að það er til túlkun þar sem :math:`\exists xAxx \eif Bd` er
sönn. :math:`\exists xAxx \eif Bd` er því ekki mótsögn.

Rökfræðilegt jafngildi
~~~~~~~~~~~~~~~~~~~~~~

Segjum nú að við viljum sýna að :math:`\forall x Sx`\ ’ og
‘\ :math:`\exists x Sx` séu ekki rökfræðilega jafngildar setningar. Í
því skyni þurfum við að smíða túlkun þar sem setningarnar hafa ólík
sanngildi; þar sem ein er sönn og hin er ósönn. Við viljum halda
yfirgripinu litlu, en við getum ekki haft bara einn hlut í því (ef
yfirgripið inniheldur bara einn hlut, þá hljóta þessar setningar báðar
að vera sannar. Hugsið um af hverju!) Við þurfum því að minnsta kosti
tvo hluti í yfirgripinu. Tökum sem dæmi:

.. container:: ekey

   John Coltrane, Miles Davis

Við getum gert :math:`\exists x Sx` sanna með því að gæta þess að
eitthvað sé í umtaki :math:`S` og :math:`\forall x Sx` ósanna með því að
hafa eitthvað í yfirgripinu sem er ekki í umtaki :math:`S`. Til dæmis:

.. container:: ekey

   spilar á saxófón

:math:`\exists x Sx` er sönn, því John Coltrane er saxófónleikari og því
í umtaki :math:`S`. Takið þó eftir því að við höfum ekki kynnt nein nöfn
til sögunnar. Setningin er sönn af því að við getum víkkað út túlkunina
okkar með nýju nafni sem vísar til Johns Coltrane, :math:`c`, og þá
segir skilgreiningin okkar á sannleika í umsagnarökfæðpi að af því að
:math:`Sc` sé sönn í þessari nýju útvíkkuðu túlkun, þá sé
:math:`\exists x Sx` sönn í upprunalegu túlkuninni.

Svipað má segja um :math:`\forall x Sx`. Hún er ósönn, því við getum
víkkað út túlkunina þannig að nýtt nafn, :math:`c`, vísar til Miles
Davis. :math:`Sc` er ósönn í þessari túlkun og því er
:math:`\forall x Sx` ósönn í upprunalegu túlkuninni. Það sem við höfum
gert er að finna túlkun sem er *mótdæmi* við þá fullyrðingu að
:math:`\forall x Sx` og :math:`\exists x Sx` séu rökfræðilega jafngildar
setningar.

Gildi, rökfræðileg afleiðing og samkvæmni
~~~~~~~~~~~~~~~~~~~~~~~~~~~~~~~~~~~~~~~~~

Til að meta gildi, rökfræðilega afleiðingu eða samkvæmni setninga þurfum
við oftast að finna túlkun sem ákvarðar sanngildi fleiri en einnar
setningar í einu.

Skoðum til dæmis eftirfarandi rökfærslu á máli umsagnarökfræði:

.. math:: \exists x(Mx \eif Ml) \therefore \exists x Mx \eif Ml

Ef við viljum sýna að þessi rökfærsla sé ógild, þá þurfum við að finna
túlkun þar sem forsendan er sönn en niðurstaðan ósönn. Niðurstaðan er
skilyrðissetning, svo ef hún er ósönn, þá hlýtur forliðurinn að vera
sannur og bakliðurinn ósannur. Það getur bara verið ef yfirgripið
inniheldur að minnsta kosti tvo hluti (af hverju?). Hér er tillaga:

.. container:: ekey

   Svarthöfði, Logi Geimgengill

   lét freistast af myrku hlið Máttarins

   Logi Geimgengill

Þar sem Logi lét aldrei freistast af myrku hlið Máttarins er :math:`Ml`
ósönn, samkvæmt þessari túlkun. En það gerði Svarthöfði vissulega. Svo
:math:`\exists x Mx` er sönn. Þar af leiðandi er
:math:`\exists x Mx \eif Ml` ósönn.

En er forsendan sönn samkvæmt þessari túlkun? Já, tökum fyrst eftir því
að :math:`Ml \eif Ml` er sönn (og raunar röksannindi!). En þá hlýtur
:math:`\exists x (Mx \eif Ml)` að vera sönn. Svo það er til túlkun þar
sem forsendan er sönn, en niðurstaðan ósönn, og því er þessi rökfærsla
ógild.

Tökum líka eftir því að við höfum í leiðinni sýnt að
:math:`\exists x Mx \eif Ml` leiðir *ekki* rökfræðilega af
:math:`\exists x(Mx \eif Ml)`, það er að segja, að
:math:`\exists x(Mx \eif Ml) \nentails \exists x Mx \eif Ml`. Við höfum
líka sýnt að setningarnar :math:`\exists x(Mx \eif Ml)` og
:math:`\enot(\exists x Mx \eif Ml)` eru rökfræðilega samkvæmar.

Skoðum annað dæmi:

.. math:: \forall x \exists y Fxy \therefore \exists y \forall x Fxy

Ef við viljum sýna að þessi rökfærsla sé ógild, þá þurfum við að sýna að
til sé túlkun þar sem forsendan er sönn en niðurstaðan ósönn. Hér er ein
slík túlkun:

.. container:: ekey

   Öll systkini

   er systkini

Forsendan er greinilega sönn samkvæmt þessari túlkun. Yfirgripið
inniheldur öll systkini. Það skiptir því ekki máli hvaða systkini við
veljum, að minnsta kosti eitt af systkinum þeirra er líka í yfirgripinu
(því það er jú ekki hægt að vera systkini án þess að eiga systkini!).
:math:`\forall x \exists y Fxy` er því sönn. En niðurstaðan er
greinilega ósönn, því hún væri bara sönn ef það væri eitthvað systkini í
yfirgripinu sem er þannig að það er systkini allra annarra. Það er
ekkert slíkt „ofursystkini“. Rökfærslan er því ógild. Við sjáum líka
strax að :math:`\forall x \exists y Fxy` og
:math:`\enot\exists y \forall x Fxy` eru samkvæmar og að
:math:`\forall x \exists y Fxy \nentails \exists y \forall x Fxy`

Síðasta dæmið er dálítið öðruvísi. Munum að í
§\ `1 <#s:Interpretations>`__ sáum við að hægt er að tiltaka túlkanir
myndrænt. Hér er ein slík túlkun:

.. container:: center

Yfirgrip þessarar túlkunar eru fyrstu þrjár heiltölurnar og :math:`Rxy`
er sönn um *x* og *y* ef og aðeins ef það er ör frá *x* til *y* á
myndinni. Hér eru nokkrar setningar sem eru sannar samkvæmt þessari
túlkun:

.. container:: ebullet

   :math:`\forall x \exists y Ryx`

   :math:`\exists x \forall y Rxy` vitni 1

   :math:`\exists x \forall y (Ryx \eiff x = y)` vitni 1

   :math:`\exists x \exists y \exists z (\enot y = z \eand Rxy \eand Rzx)`
   vitni 2

   :math:`\exists x \forall y \enot Rxy` vitni 3

   :math:`\exists x (\exists y Ryx \eand \enot \exists y Rxy)` vitni 3

Þetta sýnir að allar þessar setningar eru rökfræðilega samkvæmar. Við
getum notfært okkur það til að búa til fleiri og fleiri *ógildar*
rökfærslur. Til dæmis:

.. math::

   \begin{aligned}
   \forall x \exists y Ryx, \exists x \forall y Rxy  &\therefore  \forall x \exists y Rxy\\
   \exists x \forall y Rxy, \exists x \forall y \enot Rxy & \therefore \enot \exists x \exists y \exists z (\enot y = z \eand Rxy \eand Rzx)
   \end{aligned}

og margar fleiri. Túlkun sem sýnir að tiltekin setning sé *ekki*
röksannindi eða að einhverja setningu leiði ekki af annarri er kölluð
*gagntúlkun* eða *gagnlíkan*.

Ég vil að lokum minna á sambandið milli gildis og rökfræðilegrar
afleiðingar. Umsagnarökfræðin er umtaksmál og hunsar því alls konar
blæbrigði mannlegs máls. Það geta því verið aðrar ástæður fyrir því að
rökfærsla er gild en umsagnarökfræðin getur fangað. Hér er dæmi:

.. container:: earg

   Allir kettir eru dauðlegir

   Allar læður eru dauðlegar

Þetta er gild rökfærsla. Allar læður eru kettir, svo það er ómögulegt
fyrir forsenduna að vera sanna og niðurstöðuna ósanna. Við gætum reynt
að þýða þessa rökfærslu yfir á táknmál umsagnarökfræði svona:

.. math:: \forall x(Kx \eif Dx) \therefore \forall x(Lx \eif  Dx)

Það er hins vegar lítið mál að finna gagntúlkun sem sýnir að
:math:`\forall x (Kx \eif Dx) \nentails \forall x (Lx \eif Dx)`. (Finnið
slíka túlkun.) Það væri því rangt að draga þá ályktun að þessi rökfærsla
sé ógild, bara af því að til er gagntúlkun fyrir samsvarandi rökfærslu á
máli setningarökfræði. Slík þýðing gengur bara ef ekkert mikilvægt
tapast í þýðingunni.

Sýnið að eftirfarandi setningar séu hvorki röksannindi né mótsagnir:

.. container:: earg

   :math:`Da \eand Db`

   :math:`\exists x Txh`

   :math:`Pm \eand \enot\forall x Px`

   :math:`\forall z Jz \eiff \exists y Jy`

   :math:`\forall x (Wxmn \eor \exists yLxy)`

   :math:`\exists x (Gx \eif \forall y My)`

   :math:`\exists x (x = h \eand x = i)`

Sýnið að eftirfarandi setningapör séu ekki rökfræðilega jafngild.

.. container:: earg

   :math:`Ja`, :math:`Ka`

   :math:`\exists x Jx`, :math:`Jm`

   :math:`\forall x Rxx`, :math:`\exists x Rxx`

   :math:`\exists x Px \eif Qc`, :math:`\exists x (Px \eif Qc)`

   :math:`\forall x(Px \eif \enot Qx)`,
   :math:`\exists x(Px \eand \enot Qx)`

   :math:`\exists x(Px \eand Qx)`, :math:`\exists x(Px \eif Qx)`

   :math:`\forall x(Px\eif Qx)`, :math:`\forall x(Px \eand Qx)`

   :math:`\forall x\exists y Rxy`, :math:`\exists x\forall y Rxy`

   :math:`\forall x\exists y Rxy`, :math:`\forall x\exists y Ryx`

Sýnið að eftirfarandi setningar séu samkvæmar:

.. container:: earg

   :math:`Ma, \enot Na, Pa, \enot Qa`

   :math:`Lee, Leg, \enot Lge, \enot Lgg`

   :math:`\enot (Ma \eand \exists x Ax), Ma \eor Fa, \forall x(Fx \eif Ax)`

   :math:`Ma \eor Mb, Ma \eif \forall x \enot Mx`

   :math:`\forall y Gy, \forall x (Gx \eif Hx), \exists y \enot Iy`

   :math:`\exists x(Bx \eor Ax), \forall x \enot Cx, \forall x\bigl[(Ax \eand Bx) \eif Cx\bigr]`

   :math:`\exists x Xx, \exists x Yx, \forall x(Xx \eiff \enot Yx)`

   :math:`\forall x(Px \eor Qx), \exists x\enot(Qx \eand Px)`

   :math:`\exists z(Nz \eand Ozz), \forall x\forall y(Oxy \eif Oyx)`

   :math:`\enot \exists x \forall y Rxy, \forall x \exists y Rxy`

   :math:`\enot Raa`, :math:`\forall x (x=a \eor Rxa)`

   :math:`\forall x\forall y\forall z(x=y \eor y=z \eor x=z)`,
   :math:`\exists x\exists y\ \enot x= y`

   :math:`\exists x\exists y(Zx \eand Zy \eand x=y)`, :math:`\enot Zd`,
   :math:`d=e`

Sýnið að eftirfarandi rökfærslur séu ógildar:

.. container:: earg

   :math:`\forall x(Ax \eif Bx) \therefore \exists x Bx`

   :math:`\forall x(Rx \eif Dx), \forall x(Rx \eif Fx) \therefore \exists x(Dx \eand Fx)`

   :math:`\exists x(Px\eif Qx) \therefore \exists x Px`

   :math:`Na \eand Nb \eand Nc \therefore \forall x Nx`

   :math:`Rde, \exists x Rxd \therefore Red`

   :math:`\exists x(Ex \eand Fx), \exists x Fx \eif \exists x Gx \therefore \exists x(Ex \eand Gx)`

   :math:`\forall x Oxc, \forall x Ocx \therefore \forall x Oxx`

   :math:`\exists x(Jx \eand Kx), \exists x \enot Kx, \exists x \enot Jx \therefore \exists x(\enot Jx \eand \enot Kx)`

   :math:`Lab \eif \forall x Lxb, \exists x Lxb \therefore Lbb`

   :math:`\forall x(Dx \eif \exists y Tyx) \therefore \exists y \exists z\ \enot y= z`

Takmarkanir túlkana og umsagnarökfræðinnar
------------------------------------------

.. _röksannindi-og-mótsagnir-1:

Röksannindi og mótsagnir
~~~~~~~~~~~~~~~~~~~~~~~~

Við getum sýnt að setning sé *ekki* röksannindi með því að finna bara
eina einustu túlkun sem sýnir að setningin sé ósönn. En ef við viljum á
hinn bóginn sýna að setning *sé* röksannindi þá skiptir ekki máli hversu
margar túlkanir við finnum þar sem hún er sönn, það er alltaf möguleiki
að til sé einhver önnur túlkun þar sem hún er ósönn. Við þyrftum því að
geta hugsað upp óendanlega margar túlkanir!

Stundum getum við þó neglt niður tiltölulega auðveldlega hvernig allar
túlkanir fyrir tilteknar setningar hljóta að vera. Til dæmis, þá er
tiltölulega auðvelt að sýna að :math:`Raa\eiff Raa` séu röksannindi:

   Túlkun fyrir tiltekna setningu verður að tiltaka merkinga allra nafna
   sem kemur fyrir í henni. Ef :math:`Raa` er sönn í tiltekinni túlkun,
   þá er :math:`Raa \eiff Raa` sönn í þeirri túlkun. En ef :math:`Raa`
   er ósönn í einhverri túlkun, þá er :math:`Raa \eiff Raa` sönn í
   þeirri túlkun. Þetta eru einu möguleikarnir. :math:`Raa \eiff Raa` er
   því sönn fyrir allar túlkanir. Setningin er því röksannindi.

Þetta er gild rökfærsla og niðurstaða hennar er sönn. En þetta er
auðvitað ekki rökfærsla *á máli umsagnarökfræði*, heldur á mæltu máli
*um* umsagnarökfræði—þetta er rökfærsla á framsetningarmálinu.

Takið líka eftir því að setningin inniheldur enga magnara og við þurfum
því ekki að spá neitt sérstaklega í því hvernig túlka beri :math:`a` eða
:math:`R`. Það eina sem skipti máli var að *sama hvernig við túlkum
þessi tákn, þá hefði :math:`Raa` eitthvað sanngildi*. Þessi rökfærsla
hefði allt eins getað verið um setningar í setningarökfræði.

Skoðum annað dæmi. Setningin :math:`\forall x(Rxx\eiff Rxx)` ætti að
sjálfsögðu að vera röksannindi, rétt eins og fyrra dæmi. En það er ekki
jafn auðvelt að sýna af hverju. Við getum ekki sagt að
:math:`Rxx \eiff Rxx` sé satt fyrir allar túlkanir, því
:math:`Rxx \eiff Rxx` er ekki einu sinni setning í umsagnarökfræði (*x*
er breyta, ekki nafn.) Við verðum því að reyna rökfærslu á borð við
þessa:

   Veljum einhverja túlkun af handahófi. Veljum svo eitthvað stak úr
   yfirgripinu—köllum það bara „S“. Víkkum svo út túlkunina sem við
   völdum þannig að nafnið :math:`c` vísi til S. Þá er :math:`Rcc` annað
   hvort sönn eða ósönn. Ef :math:`Rcc` er sönn, þá er
   :math:`Rcc \eiff Rcc` sönn. En ef :math:`Rcc` er ósönn, þá er
   :math:`Rcc \eiff Rcc` líka sönn. Svo hvort heldur sem er, þá er
   :math:`Rcc` sönn. En þar sem við völdum túlkun og S af handahófi, þá
   skiptir það engu máli hvernig við víkkum túlkunina sem við völdum út,
   :math:`Rcc \eiff Rcc` verður sönn. En þá er
   :math:`\forall x (Rxx \eiff Rxx)` sönn samkvæmt túlkuninni sem við
   völdum og af því að við völdum hana af handahófi, þá er
   :math:`\forall x (Rxx \eiff Rxx)` sönn fyrir allar túlkanir og er því
   röksannindi.

Þetta er ansi langdregið. En því miður er ekkert annað sem við getum
gert. Ef við viljum sýna að setning séu röksannindi, þá eigum við engra
annarra kosta völ en að sýna eitthvað um allar túlkanir og það er enginn
hægðarleikur. Þetta gildir að sjálfsögðu líka um ýmis önnur tilfelli.
Til dæmis ef við viljum sýna að:

.. container:: ebullet

   setning sé mótsögn; hér þarf að sýna að hún sé ósönn í öllum
   túlkunum.

   að tvær setningar séu rökfræðilega jafngildar; hér þurfum við að sýna
   að þær hafi sama sanngildi í öllum túlkunum.

   að eitthvað safn setninga sé ósamkvæmt; hér þurfum við að sýna að
   ekki sé til túlkun þar sem setningarnar eru allar sannar, það er, að
   sýna að í hverri einustu túlkun sé að minnsta kosti einn setninganna
   ósönn.

   að rökfærsla sé gild; hér þarf að sýna að niðurstaðan sé sönn í öllum
   túlkunum þar sem forsendurnar eru sannar.

   að einhverja setningu leiði af öðrum setningum.

Það er mikill munur á þessu og því sem við höfum áður kynnst. Sannleikur
setninga í setningafræði er skilgreindur með sanngildadreifingum og hver
setning hefur einungis endanlegan fjölda af mögulegum
sanngildadreifingum. Við getum notað sanntöflur til að fá yfirsýn yfir
allar þessar dreifingar og eru þær í raun aðferð til að meta sanngildi
allra setninga í setningarökfræði á vélrænan hátt og óbrigðulan hátt.
Við getum með öðrum orðum reiknað út sanngildi allra setninga í
setningarökfræði. *En það er ekki til nein slík aðferð í tilfelli
umsagnarökfræði*. [3]_ Umsagnarökfræði er, eins og sagt er,
óúrskurðanleg (e. *undecidable*). Þetta þýðir þó ekki að það séu til
sannar setningar sem umsagnarökfræðin getur ekki sannað, bara að það er
ekki til nein aðferð til að finna slíka sönnun. Við höfum þó ekki enn
kynnt sannanir til sögunnar fyrir umsagnarrökfræðina, en það er efni
næsta kafla.

.. [1]
   Takið eftir því að „x“ og „y“ eru hérna tákn í framsetningarmálin,
   ekki tákn á máli umsagnarrökfræði.

.. [2]
   Það er að segja, ef við hunsum tíð sagnarinnar. Það eru til önnur
   rökfræðikerfi sem reyna að fanga tíðir sagna, en klassísk
   umsagnarökfræði er ekki ein af þeim.

.. [3]
   Hér þurfum við samt að fara dálítið varlega. Það hefði vel verið
   mögulegt að slík almenn aðferð hefði verið til, þrátt fyrir að
   mögulegar túlkanir séu óendanlega margar. Það er ekki eina ástæðan
   fyrir þessum vanda. Hins vegar sönnuðu Alonso Church og Alan Turing
   um miðjan fjórða áratug síðustu aldar að slík aðferð er ekki til.
