.. _ch.TFL:

Setningarökfræði
================

Fyrstu skrefin í átt að formlegu máli
-------------------------------------

.. _`s:ValidityInVirtueOfForm`:

Gildi í krafti rökforms
~~~~~~~~~~~~~~~~~~~~~~~

Skoðum eftirfarandi rökfærslu:

.. container:: earg

   Það er rigning úti.

   Ef það er rigning úti, þá er Sigga í vondu skapi.

   Sigga er í vondu skapi.

og svo þessa:

.. container:: earg

   Jón er Framsóknarmaður.

   Ef Jón er Framsóknarmaður, þá er Anna er mikill aðdáandi Tolstojs.

   Anna er mikill aðdáandi Tolstojs.

Þessar rökfærslur er báðar gildar, og ef við skoðum þær gaumgæfilega, þá
sjáum við að þær eiga meira en það sameiginlegt. Þær hafa sama
*rökform*. Þær segja báðar að eitthvað sé satt, að ef það er satt, þá sé
eitthvað annað satt og enda svo á þeirri niðurstöðu að þetta eitthvað
annað sé líka satt. En þessi lýsing á forminu er mjög klaufaleg og ef
við ætluðum að tala með þessum hætti um rökfærslur almennt, þá gæti
orðið mjög erfitt að átta sig á hvert rökform þeirra er. Þess vegna
notum við *bókstafi* til að standa fyrir hverja setningu í rökfærslum og
þá verður rökform þeirra strax skýrara. Með þeirri aðferð, þá getum við
tjáð rökform þessara tveggja rökfærsla svona:

.. container:: earg

   *P*

   Ef *P*, þá *Q*

   *Q*

Þetta rökform er gilt, og allar rökfærslur sem hafa þetta form eru
gildar. En þetta er ekki eina rökformið sem hefur þennan góða
eiginleika. Skoðum til dæmis eftirfarandi rökfærslu:

.. container:: earg

   Sigga er annað hvort í sundi eða í bíó.

   Sigga er ekki í bíó.

   Sigga er í sundi.

Þetta er líka gild rökfærsla. Hún hefur eftirfarandi rökform:

.. container:: earg

   *P* eða *Q*

   ekki-*Q*

   *P*

Þetta rökform er líka gilt. Hér er enn annað dæmi:

.. container:: earg

   Það er ekki satt að Jón hafi lært heima í gær og farið í bíó.

   Jón lærði heima í gær.

   Jón fór ekki í bíó.

Þetta er gilt rökform sem við gætum sett fram svona:

.. container:: earg

   ekki-(*P* og *Q*)

   *P*

   ekki-*Q*

Þessi dæmi draga fram eina af mikilvægustu hugmyndum rökfræðinnar: gildi
í krafti rökforms. Gildi þessara rökfærsla hefur ekkert að gera með
merkingu orðanna sem koma fyrir í þeim, né setninganna í heild, heldur
er það formið sjálft sem tryggir að rökfærslurnar eru gildar. Ef merking
kemur eitthvað við sögu, þá er það merking þeirra orða sem heimspekingar
kalla stundum *rökfasta*: „og“, „ekki-“, „ef…, þá …“. Eftirfarandi
rökfærsla er dæmi um þetta:

.. container:: earg

   Spindilkúlan er skottuð.

   Ef spindilkúlan er skottuð, þá er spliffið líka farið.

   Spliffið er farið.

Ég veit ekki hvað „spindilkúla“ er, né yfirleitt hvað nokkuð af orðunum
í þessari rökfærslu merkja, ef ég bjó þau ekki bara til. En af því að ég
veit að hún hefur sama rökform og fyrstu tvær rökfærslurnar í þessum
kafla, þá veit ég að *ef* forsendurnar eru báðar sannar, *þá* er
niðurstaðan líka sönn. Þessi rökfærsla er gild í krafti rökforms síns.

Í þessum kafla munum við smíða *formlegt mál* sem mun gera okkur kleift
að greina margar rökfærslur með þessum hætti og sýna fram á hvort þær
séu gildar í krafti rökforms eða ekki. Við munum kalla þetta mál .

Annars konar gildi
~~~~~~~~~~~~~~~~~~

Gildi í krafti rökforms er mikilvægt, en rökfærslur geta þó verið gildar
af öðrum ástæðum. Skoðum til dæmis eftirfarandi rökfærslu:

.. container:: earg

   Snati er hvolpur.

   Snati er hundur.

Niðurstaða þessarar rökfærslu getur ekki verið ósönn, ef forsendan er
sönn. Hún er því gild. En gildið hefur ekkert að gera með form
rökfærslunnar. Hér er rökfærsla sem hefur sama form, en er bersýnilega
ógild: :

.. container:: earg

   Snati er hvolpur.

   Snati er dómkirkja.

Eftir að hafa skoðað þessi dæmi, þá gæti maður haldið að gildi fyrstu
rökfærslurnar hafi eitthvað að gera með merkingu orðanna „hvolpur“ og
„hundur“. Það má teljast líklegt, en það sem skiptir okkur mestu máli
hér að það er ekki rökformið sem tryggir að rökfærslan er gild. Sama
gildir um þessa rökfærslu:

.. container:: earg

   Veggurinn er allur grænmálaður.

   Veggurinn er ekki allur rauðmálaður.

Aftur virðist það alveg ómögulegt fyrir forsenduna að vera sanna, en
niðurstöðuna ósanna. Veggur getur jú ekki verið allur grænmálaður og
allur rauðmálaður. Rökfærslan er því gild. En hér er ógild rökfærsla sem
hefur sama form:

.. container:: earg

   Veggurinn er allur grænmálaður.

   Veggurinn er ekki allur gláfægður.

Þessi rökfærsla *er* ógild, því veggur getur augljóslega verið bæði
grænmálaður og gláandi. Hann gæti til dæmis hafa verið málaður grænn og
svo lakkaður. Það virðist líklegt að fyrsta rökfærslan sé gild vegna
þess hvernig litir virka, eða í það minnsta hvernig merking orða sem
vísa til lita virka. Við getum að minnsta kosti sagt að það er ekki
rökform rökfærslunnar sem tryggir að hún sé gild.

Boðskapurinn er þessi: Setningarökfræðin getur í besta falli hjálpað
okkur að greina rökfærslur sem eru gildar vegna rökforms síns. Hún getur
ekkert sagt okkur um aðrar rökfærslur og hugsanlega mun hún greina
gildar rökfærslur sem ógildar. Það er þó bót í máli að setningarökfræðin
mun aldrei segja okkur að ógildar rökfærslur séu gildar.

Grunnsetningar
~~~~~~~~~~~~~~

Þegar við fórum fyrst að skoða dæmi um rökform í
§\ `1.1 <#s:ValidityInVirtueOfForm>`__ hér að ofan, gerðum við það með
að skipta setningum eða hlutum úr setningu út fyrir bókstafi. Til dæmis,
í fyrsta dæminu hér að ofan, þá skiptum við út setningarhlutanum „það er
rigning úti“ í setningunni „Ef það er rigning úti, þá er Sigga í vondu
skapi“ út fyrir bókstafinn „\ *P*\ “.

Með því að gera þetta, þá gátum við séð á augabragði hvert rökform
rökfærslanna sem við skoðuðum var. Markmið okkar núna er að smíða
formlegt mál þar sem þessari hugmynd er fylgt út í ystu æsar. Við munum
byrja á því að skilgreina . Þær munum við svo nota til að smíða sífellt
flóknari og flóknari setningar eftir ákveðnum reglum. Við munum nota
stóra bókstafi til að tjá grunnsetningarnar og ef okkur vantar fleiri
stafi, þá bætum við lágvísum við stafina. Hér eru nokkur dæmi um
grunnsetningar í setningarökfræði, sumar þeirra með lágvísum:

.. math:: P, Q, R, P_2, P_{234}, Q_{32}

Við munum nota grunnsetningar til að standa fyrir eða tákna setningar í
mæltu máli. Til að gera þetta þurfum við sem segir okkur fyrir hvað
setningarnar standa. Til dæmis:

.. container:: ekey

   það er rigning úti.

   Sigga er í vondu skapi.

Þessi þýðingarlykill segir okkur að við ætlum að láta setningastafinn
*P* standa fyrir „það er rigning úti“ og setningastafinn *Q* standa
fyrir „Sigga er í vondu skapi“. Við gerum þetta þó ekki í eitt skipti
fyrir öll. Næst þegar við viljum greina *aðra* rökfærslu, þá getum við
notað sömu setningastafi aftur til að standa fyrir aðrar setningar. Til
dæmis:

.. container:: ekey

   Jón er Framsóknarmaður.

   Anna er mikill aðdáandi Tolstojs.

Ýmislegt getur glatast við þetta. Setningin „Anna er mikill aðdáandi
Tolstojs“ hefur málfræðilega (og eins og við munum sjá seinna í bókinni,
rökfræðilega) byggingu sem ekki endurspeglast í bókstafnum sem við látum
standa fyrir hana. Frá sjónarhóli setningarökfræðinnar er grunnsetning
hins vegar bara bókstafur. Við getum notað hana til að smíða flóknari
setningar, en við getum ekki greint hana frekar.

.. _`s:TFLConnectives`:

Setningatengi
-------------

Í síðasta undirkafla skoðuðum við hvernig hægt er að greina rökform
rökfærsla með því að láta grunnsetningar setningarökfræðinnar standa
fyrir ákveðnar setningar eða setningahluta úr mæltu máli. Við
undanskildum ákveðin orð sem við kölluðum rökfasta, orð eins og „og“,
„eða“, „ekki“ og „ef…, þá…“. Við viljum líka nota sérstök tákn fyrir
þessi orð og nota þau til að tengja saman grunnsetningar til þess að
smíða flóknari setningar. Við köllum þessi tákn . Í setningarökfræði
eins og við skilgreinum hana eru fimm setningatengi. Í töflunni hér
fyrir neðan er yfirlit yfir þessi tengi og verða þau útskýrð nánar í
kaflanum hér fyrir neðan.

Við munum byrja á því að kynnast þeim óformlega, en seinna munum við
skilgreina merkingu þeirra formlega.

+----------+-----------------+---------------------------------------+
| **tákn** | **heiti**       | **merking**                           |
+==========+=================+=======================================+
|          | neitun          | „það er ekki satt að                  |
|          |                 | :math:`\ldots`\ “                     |
+----------+-----------------+---------------------------------------+
|          | og-tengi        | „bæði :math:`\ldots` og               |
|          |                 | :math:`\ldots`\ “                     |
+----------+-----------------+---------------------------------------+
|          | eða-tengi       | „Annað hvort :math:`\ldots` eða       |
|          |                 | :math:`\ldots`\ “                     |
+----------+-----------------+---------------------------------------+
|          | skilyrðistengi  | „Ef :math:`\ldots` þá                 |
|          |                 | :math:`\ldots`\ “                     |
+----------+-----------------+---------------------------------------+
|          | jafngildistengi | „\ :math:`\ldots` ef og aðeins ef     |
|          |                 | :math:`\ldots`\ “                     |
+----------+-----------------+---------------------------------------+

Neitun
~~~~~~

Skoðum hvernig við gætum táknað eftirfarandi setningar á táknmáli
setningarökfræði:

.. container:: earg

   Anna er á Reyðarfirði.

   Það er ekki satt að Anna sé á Reyðarfirði.

   Anna er ekki á Reyðarfirði.

Til þess að tákna setningu `[not1] <#not1>`__ þurfum við bara
grunnsetningu. Við gætum til dæmis notað þennan þýðingarlykil:

.. container:: ekey

   Anna er á Reyðarfirði.

Setning `[not2] <#not2>`__ er svo á setningu `[not1] <#not1>`__ og því
væri óeðlilegt að nota nýjan setningastaf til að tákna þá setningu.
Nánar tiltekið, þá merkir hún það sama og „það er ekki satt að *R*\ “.
Til þess að tákna þessa setningu þurfum við sérstakt tákn fyrir neitun.
Við munum nota táknið „“. Þegar við höfum kynnt það til sögunnar, þá
getum við táknað `[not2] <#not2>`__ sem :math:`\enot R`.

Setning `[not3] <#not3>`__ inniheldur líka orðið „ekki“ og er greinilega
jafngild setningu `[not2] <#not2>`__—setning `[not2] <#not2>`__ og
`[not3] <#not3>`__ merkja það sama. Við getum því líka táknað hana sem
:math:`\enot R`.

Takið eftir því að hér notum við feitletraðan bókstaf. Það er vegna þess
að grunnsetningarnar í setningarökfræði standa fyrir eina setningu eða
setningahluta en við þurfum samt einhverja leið til þess að tala um
*allar* setningar af einhverju formi og við notum feitletraða bókstafi
til þess. Við munum fjalla betur um þetta að neðan og um stund er best
að hugsa bara um feitletraða bókstafi þannig að þeir standi fyrir hvaða
setningu í umsagnarökfræði sem er. :math:`\enot\meta{A}` stendur því
fyrir allar setningar hafa neitun sem aðaltengi.

Hér eru fleiri dæmi:

.. container:: earg

   Það er hægt að brjóta glerið.

   Glerið er óbrjótanlegt.

   Glerið er ekki óbrjótanlegt.

Notum eftirfarandi þýðingarlykil:

.. container:: ekey

   Það er hægt að brjóta glerið.

Við getum táknað setningu `[not4] <#not4>`__ sem „\ *P*\ “. Ef við
skoðum svo setningu `[not5] <#not5>`__, þá sjáum við að hún merkir það
sama og að það sé ekki hægt að brjóta glerið. Það væri því gott að tákna
hana með :math:`\enot P`, þó að hún innihaldi ekki orðið „ekki“.

Setningu `[not5b] <#not5b>`__ getum við þá endurorðað sem „það er ekki
satt að glerið sé óbrjótanlegt“ og miðað við það sem við sögðum að ofan,
þá gætum við endurorðað þá setningu sem „það er ekki satt að það sé ekki
satt að það sé hægt að brjóta glerið“. Við getum því táknað hana í
táknmáli setningarökfræði sem „\ :math:`\enot \enot P`\ “.

Þessu má þó ekki beita hugsunarlaust. Skoðum til dæmis eftirfarandi tvær
setningar:

.. container:: earg

   Brynjar er hamingjusamur.

   Brynjar er óhamingjusamur.

Það liggur beint við að nota einn setningarstaf til að tákna setningu
`[not6] <#not6>`__: :math:`P`. En það væri ekki rétt að ætla svo að
tákna `[not7] <#not7>`__ svona: :math:`\enot P`. Það er af því að þó að
það sé satt að ef Brynjar sé óhamingjusamur, þá sé hann ekki
hamingjusamur, þá merkir `[not7] <#not7>`__ ekki það sama og „það er
ekki satt að Brynjar sé hamingjusamur“. Það gæti til dæmis verið að
Brynjar sé hvorki hamingjusamur né óhamingjusamur. Hann gæti til dæmis
verið ágætlega sáttur við lífið, án þess þó að kallast beinlínis
hamingjusamur. Til þess að tákna setningu `[not7] <#not7>`__ þurfum við
því nýja grunnsetningu í umsagnarökfræði, t.d. :math:`Q`.

Fram að þessu höfum við sett gæsalappir utan um táknrunur sem mynda
setningar í setningarökfræði, til að mynda :math:`\enot P`, og eru fyrir
því góðar ástæður sem fjallað verður um í §\ `5 <#s:UseMention>`__. Það
myndi hins vegar fylla bókina af gæsalöppum að halda þessu til streitu
og munum við þess vegna sleppa þeim þegar því verður við komið.

.. _`s:ConnectiveConjunction`:

Og-tengi
~~~~~~~~

Skoðum eftirfarandi setningar:

.. container:: earg

   Anna býr á Aragötu.

   Jón býr á Aragötu.

   Anna býr á Aragötu, og Jón býr líka á Aragötu.

`[and1] <#and1>`__ og `[and2] <#and2>`__ merkja ekki það sama, svo við
þurfum tvær grunnsetningar úr máli umsagnarökfræði til að tákna þessar
tvær setningar, til dæmis:

.. container:: ekey

   Anna býr á Aragötu.

   Jón býr á Aragötu.

:math:`P` stendur því fyrir „Anna býr á Aragötu“ og :math:`Q` fyrir „Jón
býr á Aragötu“. Setning `[and3] <#and3>`__ merkir nokkurn veginn það
sama og „\ *P* og *Q*\ “. Til þess að tákna „og“ kynnum við því til
sögunnar nýtt tákn, „\ :math:`\eand`\ “. Þá getum við táknað
`[and3] <#and3>`__ sem :math:`(P \eand Q)`. Þetta setningatengi köllum
við og setninguna sem verður til þegar það tengir saman tvær
grunnsetningar köllum við .

Takið eftir því að við gerum enga tilraun til þess að reyna að þýða
„líka“ yfir á táknmál setningarökfræði. Orð af þessu tagi gegna
mikilvægu hlutverki í mæltu máli, en breyta í raun engu um sanngildi
setninganna og þess vegna hunsum við þau þegar við stundum rökfræði.

Hér eru frekari dæmi:

.. container:: earg

   Anna er stór og sterk.

   Anna og Jón eru bæði sterk.

   Þó að Anna sé sterk, þá er hún ekki stór.

   Jón er sterkur, en Anna er sterkari.

Setning `[and4] <#and4>`__ er greinilega samtenging. Hún segir tvennt um
Önnu, að hún sé stór og að hún sé sterk. Í mæltu máli styttum við okkur
leið og vísum bara til Önnu einu sinni og látum samtenginguna tengja
saman lýsingarorðin. Það væri því freistandi að reyna eitthvað svipað
þegar við þýðum setninguna yfir á táknmál setningarökfræði. Við gætum þá
haldið að eitthvað á borð við „\ :math:`P` og sterk“ væri skref í rétta
átt. Það væri misráðið.

Þegar við höfum þýtt hluta af setningunni sem :math:`P` er öll innri
bygging hennar þar með glötuð. :math:`P` er grunnsetning í
setningarökfræði. Á sama hátt er „sterk“ ekki einu sinni heil setning—en
það er „Anna er sterk“ hins vegar. Við erum því á höttunum eftir
einhverju á borð við „\ *P* og Anna er sterk“. Til þess að klára
þýðinguna þurfum við því að kynna til sögunnar nýja grunnsetningu og
bæta henni við þýðingarlykilinn, t.d. :math:`Q`. Ef við látum :math:`Q`
standa fyrir „Anna er sterk“, þá getum við klárað þýðinguna sem
:math:`(P \eand Q)`. *Þegar við þýðum yfir á táknmál setningarökfræði,
þá stendur hver bókstafur alltaf fyrir heila setningu*.

Setning `[and5] <#and5>`__ segir það sama um tvær manneskjur, að Anna sé
sterk og að Jón sé sterkur. Rétt eins og að ofan, þá þurfum við að þýða
þessa setningu rétt eins og staðið hefði „Anna er sterk og Jón er
sterkur“, jafnvel þó að við notum orðið „sterkur“ bara einu sinni. Rétt
væri þá að þýða setninguna sem t.d. :math:`(P \eand R)` með því að láta
:math:`R` standa fyrir „Jón er sterkur“ í þýðingarlyklinum.

Setning `[and6] <#and6>`__ er örlítið flóknari. Orðin „þó að“ og „þá“
gefa til kynna einhvers konar samanburð eða mótsetningu milli fyrri
hluta setningarinnar og þeirrar seinni. Þrátt fyrir það er *innihald*
setningarinnar fyrst og fremst það að Anna sé sterk og að hún sé ekki
stór. Til þess að geta gert hvorn lið að grunnsetningu þurfum við bara
að skipta út orðinu „hún“ fyrir „Anna“ og þá getum við umorðað
setninguna sem „Anna er sterk og Anna er ekki stór“. Seinni liðurinn
inniheldur neitun, og þá getum við umorðað aftur í samræmi við það sem
við sögðum að ofan í kaflanum um neitun, og þá fáum við „Anna er sterk
og það er ekki satt að Anna sé stór“. Þá liggur beint við að tákna
setningu `[and6] <#and6>`__ sem t.d. :math:`P \eand \enot Q`. Við höfum
auðvitað glatað ýmsum blæbrigðum sem finnast í upprunalegu setningunni,
en þær getum við ekki varðveitt á táknmáli setningarökfræðinnar.

Sama máli gegnir um `[and7] <#and7>`__. Uppsetningin bendir til einhvers
konar mótsetningar eða áherslu sem setningarökfræðin getur ekki fangað.
Við þurfum því að umorða þessa setningu sem „Jón er sterkur og Anna er
sterkari en Jón“ (en aftur þurfum við að fylla upp í seinni setninguna
til að hún tjái heilstæða setningu, rétt eins og að ofan). Hvernig getum
við þá þýtt seinni setninguna? Við höfum notað :math:`Q` til að þýða
„Anna er sterk“ og „\ :math:`R`\ “ til að þýða „Jón er sterkur“ en
þessar setningar segja ekkert um innbyrðis styrk þeirra tveggja. Í raun
hefur setningarökræðin engin tæki til að eiga við slíkt, og því erum við
nauðbeygð til þess að kynna til sögunnar aðra grunnsetningu,
t.d. :math:`T` og þýða setninguna sem :math:`(P \eand T)`. Einhver gæti
velt fyrir sér hvers vegna ég hef sett *sviga* utan um allar
samtengingarnar hér að ofan. Það hefur að gera með samspil neitunar og
samtenginga. Athugum sem dæmi eftirfarandi setningar:

.. container:: earg

   Það er ekki satt að þú fáir hvort tveggja, súpu og salat.

   Þú færð ekki súpu, en þú færð salat.

Við getum umorðað `[negcon1] <#negcon1>`__ sem „Það er ekki satt að: þú
færð bæði súpu og salat“. Með því að nota þýðingarlykilinn

.. container:: ekey

   Þú færð súpu.

   Þú færð salat.

getum við táknað þá táknað setninguna „þú færð bæði súpu og salat“ sem
:math:`(S_1 \eand S_2)`. Þá er ekkert eftir nema að setja neitun fyrir
framan alla setninguna, og þá fáum við :math:`\enot(S_1 \eand S_2)`.
Hérna sést vel hvernig við getum smíðað sífellt flóknari setningar í
setningarökfræði með því að tengja saman setningar sem við höfum þegar
smíðað. Fyrst smíðuðum við setninguna :math:`(S_1 \eand S_2)` úr
:math:`S_1` og :math:`S_2` og svo smíðuðum við
:math:`\enot(S_1 \eand S_2)` úr henni.

Setning `[negcon2] <#negcon2>`__ segir á hinn bóginn að þú fáir *ekki*
súpu og að þú fáir salat. Setningin „Þú færð ekki súpu“ er táknuð,
samkvæmt þýðingarlyklinum okkar, sem :math:`\enot S_1` og því getum við
þýtt `[negcon2] <#negcon2>`__ sem :math:`(\enot S_1 \eand S_2)`. Ef við
hefðum ekki sviga, þá gætum við ekki gert greinarmun á þessum setningum.
Við munum fara nánar í þetta atriði seinna í bókinni.

Eða-tengi
~~~~~~~~~

Skoðum tvö dæmi:

.. container:: earg

   Annaðhvort fer Jón í sund með mér eða hann fer í bíó.

   Annaðhvort fer Jón í bíó með mér eða Anna.

Við getum notað eftirfarandi þýðingarlykil fyrir þessi tvö dæmi:

.. container:: ekey

   Jón fer í sund með mér.

   Anna fer í sund með mér.

   Jón fer í bíó.

Hér þurfum við aftur að kynna til sögunnar nýtt tákn. Táknið sem við
notum til að tákna „eða“ er „\ :math:`\eor`\ “ og kallast . Setningin
sem verður til við notkun eða-tengisins kallast eða . Við getum þá þýtt
`[or1] <#or1>`__ yfir á táknmál setningarökfræði sem
:math:`(S_1 \eor B)`.

Setning `[or2] <#or2>`__ er örlítið flóknari. Hér höfum við aftur tvö
frumlög, Önnu og Jón, en setningin hefur bara eina sögn þar sem vísað er
til þeirra beggja. Við getum umorðað hana þannig að hún segi að
„Annaðhvort fer Jón í sund með mér eða Anna fer í sund með mér“. Þá
getum við þýtt hana yfir á táknmál setningarökfræði sem
:math:`(S_1 \eor S_2)`. Á mæltu máli er „eða“ oft tvírætt. Stundum gefur
það nefnilega til kynna að einungis einn möguleiki í einu standi til
boða, en ekki báðir samtímis. Þetta kallast . Þetta er augljóslega það
sem við er átt með setningu eins og „Brauðstangir eða hvítlauksbrauð
fylgir með hverju tilboði“: ef þú kaupir tilboð, þá máttu annað hvort fá
brauðstangir eða þú mátt fá hvítlauksbrauð, en ekki hvort tveggja.

Stundum leyfir orðið „eða“ að báðar setningarnar sem það tengir séu
sannar. Þá verður að minnsta kosti annar liðurinn verður að vera sannur
en þeir gætu líka báðir verið sannir. Þetta kallast . Þetta er líklega
ekki algengt í mæltu máli en mögulegt dæmi væri: „Má bjóða þér mjólk eða
sykur í kaffið? —Hvort tveggja, takk“. Hér myndi þjóninn líklega ekki
taka það óstinnt upp að gesturinn hafi beðið um mjólk og sykur, ólíkt
dæminu að ofan þar sem fáir kæmust upp með að fá hvort tveggja,
brauðstangir og hvítlauksbrauð.

Það er mikilvægt að hafa muninn á sköruðu og ósköruðu eða í huga þegar
við þýðum setningar á mæltu máli yfir á táknmál setningarökfræði. Við
getum hins vegar ekki notað sama táknið yfir hvort tveggja, og þess
vegna þurfum við að velja. Í setningarökfræði er auðveldara að fást við
skarað eða, og þess vegna notum við táknið „\ :math:`\eor`\ “ *alltaf*
til að tákna það.

Skoðum nú samspil neitunar og mistengingar. Hér eru nokkur dæmi:

.. container:: earg

   Annaðhvort færðu ekki súpu eða þú færð ekki salat.

   Þú færð hvorki súpu né salat.

   Þú færð annaðhvort súpu eða salat, en ekki hvort tveggja.

Notum eftirfarandi þýðingarlykil:

.. container:: ekey

   Þú færð súpu.

   Þú færð salat.

Hægt er er að umorða setningu `[or3] <#or3>`__ svona: „Annað hvort er
það ekki satt að þú fáir súpu eða það er ekki satt að þú fáir salat“.
Til þess að þýða þessa setningu yfir á táknmál setningarökfræði þurfum
við því bæði „\ :math:`\eor`\ “ og „\ :math:`\enot`\ “. „Það er ekki
satt að þú fáir súpu“ væri þá táknuð sem :math:`\enot S_1` og „Það er
ekki satt að þú fáir salat“ sem :math:`\enot S_2`. Setning
`[or3] <#or3>`__ er þá best þýdd sem :math:`(\enot S_1 \eor \enot S_2)`.

Setning `[or4] <#or4>`__ þarfnast líka neitunar. Hægt væri að umorða
hana sem „Það er ekki satt að: Annaðhvort færðu súpu eða þú færð salat“.
Neitunin neitar því allri mistengingunni og við fáum
:math:`\enot (S_1 \eor S_2)`.

Setning `[or.xor] <#or.xor>`__ notar *óskarað eða*. Með það í huga að
„\ :math:`\eor`\ “ táknar alltaf skarað eða, þá getum við skipt
setningunni í tvennt. Fyrsti hlutinn segir að þú fáir súpu eða salat.
Við getum táknað hann svona: :math:`(S_1 \eor S_2)`. Seinni hlutinn
segir að þú getir ekki fengið hvort tveggja. Við getum umorðað það
svona: það er ekki satt að þú fáir bæði súpu og salat. Þá liggur beint
við að þýða það yfir á táknmál setningarökfræði sem
:math:`\enot(S_1 \eand S_2)`. Nú er bara eftir að setja þessa tvo hluta
saman, og eins og við sáum að ofan, þá er „en“ oftast vel þýtt með
„\ :math:`\eand`\ “. Þá fáum við:
:math:`((S_1 \eor S_2) \eand \enot(S_1 \eand S_2))`.

Þetta síðasta dæmi sýnir að þó að táknið „\ :math:`\eor`\ “ sé alltaf
notað til að tákna *skarað eða*, þá getum við líka þýtt setningar á
mæltu máli þar sem *óskarað eða* er notað yfir á táknmál
setningarökfræði. Við þurfum bara aðeins fleiri tákn.

Skilyrðistengi
~~~~~~~~~~~~~~

Skoðum eftirfarandi tvær setningar:

.. container:: earg

   Ef Jón er á Öldugötu, þá er Jón í Vesturbænum.

   Jón er í Vesturbænum, bara ef Jón er á Öldugötu.

Notum svo eftirfarandi þýðingarlykil:

.. container:: ekey

   Jón er á Öldugötu.

   Jón er í Vesturbænum.

Setning `[if1] <#if1>`__ hefur rökformið: „ef *O*, þá *V*\ “. Við notum
táknið :math:`\eif` til að þýða setningar á forminu „ef…, þá …“. Setning
`[if1] <#if1>`__ útleggst þá á táknmáli setningarökfræði sem
:math:`(O \eif V)`. Þetta setningartengi kallast . Við köllum fyrri
setninguna og þá seinni . Í setningunni hér að ofan er :math:`O`
forliður og :math:`V` bakliður. Setningar af þessu tagi kallast .

Setning `[if2] <#if2>`__ er líka skilyrðissetning, nema í þetta skiptið
er röð setninganna öfug og „ef“ kemur fyrir í seinni hluta
setningarinnar. Það væri því freistandi að þýða `[if2] <#if2>`__ á sama
hátt og `[if1] <#if1>`__. Það væri þó ekki rétt. Öldugata er í
Vesturbænum, og því er ljóst að setning `[if1] <#if1>`__ er sönn. Ef Jón
er á Öldugötu, þá er hann vissulega í Vesturbænum. En setning
`[if2] <#if2>`__ er ekki alveg svona einföld: ef Jón væri á Hringbraut,
Hrannarstíg, Hofsvallagötu eða á Nýlendugötu, þá væri hann líka í
Vesturbænum. Setning `[if1] <#if1>`__ er því sönn, en setning
`[if2] <#if2>`__ ósönn (nema að við vitum eitthvað frekar um ferðir
Jóns), og þá geta þær ekki haft sömu merkingu—og því þarf að þýða þær á
ólíkan hátt yfir á táknmál setningarökfræði.

Við getum hins vegar umorðað `[if2] <#if2>`__ þannig að hún segi „ef Jón
er í Vesturbænum, þá er hann á Öldugötu“. Við getum því þýtt hana yfir á
táknmál setningarökfræði sem :math:`(V \eif O)`. Ýmsar gerðir setninga á
mæltu máli eru skilyrðissetningar, sumar eðlilegra mál en aðrar. Til
dæmis:

.. container:: earg

   Það er nauðsynlegt skilyrði fyrir veru Jóns á Öldugötu, að hann sé í
   Vesturbænum.

   Það er nægjanlegt skilyrði fyrir veru Jóns í Vesturbænum, að hann sé
   á Öldugötu.

Þessar setningar merkja það sama og „Ef Jón er á Öldugötu, þá er hann í
Vesturbænum“. Við getum því þýtt þær yfir á táknmál setningarökfræði sem
:math:`(O \eif V)`.

Það er mikilvægt að hafa í huga að setningartengið „\ :math:`\eif`\ “
segir okkur bara að ef forliðurinn er sannur, þá sé bakliðurinn það
líka. Þessi tengsl hafa bara með sanngildi setningana að gera, en segja
okkur til dæmis ekkert um orsakasamband milli tveggja atburða. Það er
því ýmislegt sem glatast þegar við notum „\ :math:`\eif`\ “ til að þýða
skilyrðissetningar úr mæltu máli yfir á táknmál setningarökfræði. Við
munum fjalla betur um þetta í
§\ `[s:IndicativeSubjunctive] <#s:IndicativeSubjunctive>`__ og
§\ `[s:ParadoxesOfMaterialConditional] <#s:ParadoxesOfMaterialConditional>`__.

Jafngildistengi
~~~~~~~~~~~~~~~

Skoðum eftirfarandi þrjár setningar:

.. container:: earg

   Snati er hvolpur aðeins ef hann er hundur.

   Snati er hvolpur ef hann er hundur.

   Snati er hvolpur ef og aðeins ef hann er hundur.

Við notum þennan þýðingarlykil:

.. container:: ekey

   Snati er hvolpur.

   Snati er hundur.

Af þeim ástæðum sem við tiltókum hér að ofan í umfjöllunninni um
skilyrðistengingar, þá er hægt að þýða `[iff1] <#iff1>`__ yfir á táknmál
setningarökfræði sem :math:`(H_1 \eif H_2)`.

Um setningu `[iff2] <#iff2>`__ gegnir öðru máli. Það er hægt að umorða
hana sem „Ef Snati er hundur, þá er hann hvolpur“. Þá getum við táknað
hana sem :math:`(H_2 \eif H_1)`. Merking `[iff3] <#iff3>`__ er svo sú
sama og samtengingar setninganna `[iff1] <#iff1>`__ og
`[iff2] <#iff2>`__. Við getum umorðað hana sem „Snati er hvolpur aðeins
ef hann er hundur og Snati er hvolpur ef hann er hundur“. Við getum því
táknað þessa setningu sem :math:`((H_1 \eif H_2) \eand (H_2 \eif H_1))`.

Það sem er rökfræðilega áhugavert við setningar af þessu tagi er að þær
eru sannar ef báðar setningarnar sem mynda samtenginguna hafa sama
sanngildi, það er að segja, ef báðar eru sannar eða ef báðar eru
ósannar. Í stað þess að skrifa svona langa táknrunu í hvert sinn sem við
viljum tákna þetta, þá kynnum við til sögunnar nýtt setningatengi:
„\ :math:`\eiff`\ “. Við köllum það og köllum setningar sem það myndar .

Við gætum umorðað allar jafngildissetningar þannig að þær séu samtenging
tveggja skilyrðissetninga. Við þyrftum því strangt til tekið ekki
sérstakt tákn fyrir þær, rétt eins og við þurfum ekki sérstakt tákn
fyrir *óskarað eða*. Það er hins vegar þægilegt að hafa tákn fyrir
slíkar setningar og því notum við táknið :math:`„\eiff“` fyrir það. Við
getum því þýtt setningu `[iff3] <#iff3>`__ yfir á táknmál
setningarökfræði sem :math:`(H_1 \eiff H_2)`.

Orðasambandið „ef og aðeins ef“ er mikið notað í heimspeki og rökfræði.
Af þeim ástæðum er styttingin „eff“, „ef“ með auka „f-i“, oft notuð til
hægðarauka. Ég mun stundum fylgja þeirri notkun. Það er því mikilvægt að
ruglast ekki á „ef“, með einu f-i, og „eff“, með tveimur f-um.

Hver er þá munurinn á skilyrðistengingunni :math:`H_1 \eif H_2` og
jafngildistengingunni :math:`H_1 \eiff H_2`? Sú fyrri segir okkur að
*ef* :math:`H_1` er sönn, þá er :math:`H_2` líka sönn, en ekkert um það
hvort :math:`H_1` sé sönn ef :math:`H_2` er það. Hún segir okkur heldur
ekkert um það hvort :math:`H_2` sé ósönn ef :math:`H_1` er ósönn. Til
dæmis er setningin „Ef Snati er hvolpur, þá er hann hundur“ sönn, þó að
Snati sé gamall hundur. Jafngildissetning hegðar sér ekki svona. Ef
jafngildissetningin „Snati er hvolpur ef og aðeins ef Snati er hundur“
er sönn, þá vitum við að Snati er ekki hundur, ef hann er ekki hvolpur.

Það er því mikilvægt að hafa í huga að í mæltu máli er munurinn á
skilyrðissetningum og jafngildissetningum ekki mjög skýr. Fólk segir oft
eitthvað á forminu „ef…, þá …“ þegar það meinar „…ef og aðeins ef …“.
Segjum til dæmis að ég segði við vin minn: „ef þú stendur þig ekki vel í
rökfræðinni, þá fer ég ekki með þér í bíó“. Segjum svo að hann standi
sig vel en ég segði við hann: „Ég fer ekki með þér í bíó, þó að þú hafir
staðið þig vel. Ég sagði jú bara hvað myndi gerast ef þú stæðir þig
*ekki* vel, ekki hvað myndi gerast ef þú stæðir þig vel“. Ég hugsa að
vinur minn hefði góða ástæðu til að vera ósáttur við mig, ef ég segði
þetta, jafnvel þó að hann hafi staðið sig vel í rökfræði og þekkti því
vel muninn á skilyrðissetningum og jafngildissetningum.

Nema
~~~~

Við höfum núna kynnst öllum setningartengjum setningarökfræðinnar. Með
því að blanda þeim saman getum við þýtt margar setningar af mæltu máli
yfir á táknmál umsagnarökfræði, sumar býsna flóknar. En sumar eru
erfiðari en aðrar og meðal þeirra eru setningar þar sem „nema“ kemur
fyrir. Tökum dæmi:

.. container:: earg

   Anna fær kvef nema hún klæði sig vel.

Notum eftirfarandi þýðingarlykil:

.. container:: ekey

   Anna klæðir sig vel.

   Anna fær kvef.

Þessi setning merkir að ef Anna klæðir sig ekki vel, þá fær hún kvef.
Með þetta í huga, þá getum við þýtt `[unless2] <#unless2>`__ yfir á
táknmál setningarökfræði svona: :math:`(\enot V \eif K`).

En hún gæti líka merkt að ef Anna fær ekki kvef, þá hlýtur hún að hafa
verið vel klædd. En þá getum við líka þýtt `[unless2] <#unless2>`__ sem
:math:`(\enot K \eif V)`.

Setningin gæti líka þýtt að annað hvort sé Anna vel klædd eða hún fái
kvef—og ef svo er, þá gætum við þýtt setninguna sem :math:`(K \eor V)`.

Þessar þrjár þýðingar eru allar jafngildar. Í kafla
`[ch.TruthTables] <#ch.TruthTables>`__ munum við sanna að svo sé. En í
millitíðinni veljum við einfaldasta þýðingarmöguleikann: Þetta er þó oft
ekki svona einfalt í mæltu máli, rétt eins og í tilfelli
skilyrðistengingar. Þó að hægt sé að þýða setningar þar sem „nema“ kemur
fyrir með því að nota „\ :math:`\eor`\ “ eru til dæmi þar sem slíkar
yrðingar hegða sér frekar eins og jafngildistengingar eða óskarað eða.
Til dæmis væri ólíklegt að ég gerði hvort tveggja ef ég segði: „Ég fer
út að hlaupa í kvöld, nema það rigni“. Hér er líklegri merking „Ég fer
út að hlaupa í kvöld ef og aðeins ef það rignir ekki“.

Notið þýðingalykilinn hér að neðan til að þýða setningarnar yfir á
táknmál setningarökfræði.

.. container:: ekey

   Þessar verur þarna eru menn í grímubúningum.

   Þessar verur þarna eru simpansar.

   Þessar verur þarna eru górillur.

.. container:: earg

   Þessar verur þarna eru ekki menn í grímubúningum.

   Þessar verur þarna eru menn í grímubúningum eða ekki.

   Þessar verur þarna eru annað hvort simpansar eða górillur.

   Þessar verur þarna eru hvorki górillur né simpansar.

   Ef þessar verur þarna eru simpansar, þá eru þær hvorki górillur né
   menn í grímubúningum.

   Þessar verur þarna eru annað hvort simpansar eða górillur, nema þær
   séu menn í grímubúningum.

Notið þýðingalykilinn hér að neðan til að þýða setningarnar yfir á
táknmál setningarökfræði.

.. container:: ekey

   Alfreð var myrtur.

   Ráðsmaðurinn er sá seki.

   Kokkurinn er sá seki.

   Biskupinn lýgur.

   Elvar var myrtur.

   Morðvopnið var steikarpanna.

.. container:: earg

   Annað hvort var Alfreð myrtur eða Elvar.

   Ef Alfreð var myrtur, þá er kokkurinn sá seki.

   Ef Elvar var myrtur, þá er kokkurinn ekki sá seki.

   Annað hvort er ráðsmaðurinn sá seki, eða biskupinn lýgur.

   Kokkurinn er sá seki, aðeins ef biskupinn lýgur.

   Ef morðvopnið var steikarpanna, þá er kokkurinn sá seki.

   Ef morðvopnið var ekki steikarpanna, þá er sá seki annað hvort
   kokkurinn eða ráðsmaðurinn.

   Alfreð var myrtur ef og aðeins ef Elvar var ekki myrtur.

   Biskupinn lýgur, nema Elvar hafi verið myrtur.

   Ef Alfreð var myrtur, þá var það gert með steikarpönnu.

   Fyrst kokkurinn er sá seki, þá er það ekki ráðsmaðurinn.

   Auðvitað er biskupinn að ljúga!

Notið þýðingalykilinn hér að neðan til að þýða setningarnar yfir á
táknmál setningarökfræði.

.. container:: ekey

   Anna er rafvirki

   Jón er rafvirki.

   Anna er slökkviliðsmaður.

   Jón er er slökkviliðsmaður..

   Anna er ánægð í vinnunni.

   Jón er ánægður í vinnunni.

.. container:: earg

   Anna og Jón eru bæði rafvirkjar.

   Ef Anna er slökkviliðsmaður, þá er hún ánægð í vinnunni.

   Anna er slökkviliðsmaður, nema hún sé rafvirki.

   Jón er rafvirki sem er óánægður í vinnunni.

   Hvorki Anna né Jón eru rafvirkjar.

   Bæði Anna og Jón eru rafvirkjar, en hvorugt þeirra er ánægt í
   vinnunni.

   Jón er ánægður í vinnunni aðeins ef hann er rafvirki.

   Ef Anna er ekki rafvirki, þá er Jón það ekki heldur, en ef hún er
   ravirki, þá er Jón það líka.

   Anna er ánægð í vinnunni ef og aðeins ef Jón er ekki ánægður í sinni.

   Ef Jón er bæði rafvirki og slökkviliðsmaður, þá hlýtur hann að vera
   ánægður í vinnunni.

   Það getur ekki verið að Jón sé bæði slökkviliðsmaður og rafvirki.

   Anna og Jón eru bæði slökkviliðsmenn ef og aðeins ef hvorugt þeirra
   eru rafvirkjar.

Útbúið þýðingarlykil og þýðið eftirfarandi setningar yfir á táknmál
setningarökfræði.

.. container:: earg

   Arngrímur og Brynjar eru báðir njósnarar.

   Ef annað hvort Arngrímur og Brynjar eru njósnarar, þá hefur dulmálið
   verið ráðið.

   Ef hvorki Arngrímur né Brynjar eru njósnarar, þá hefur dulmálið ekki
   verið ráðið.

   Dagný verður ekki á flótta, nema dulmálið hafi verið ráðið.

   Annað hvort hefur dulmálið verið ráðið eða ekki, en Dagný verður á
   flótta hvort heldur sem er.

   Annað hvort er Arngrímur njósnari eða Brynjar, en ekki báðir.

Útbúið þýðingarlykil og þýðið eftirfarandi setningar yfir á táknmál
setningarökfræði.

.. container:: earg

   Ef mýsnar eru komnar, þá mun Ólíver tala um að fljúga.

   Ólíver mun tala um að fljúga, nema Hroði sé kominn á kreik.

   Ólíver mun tala um að fljúga eða ekki, en mýsnar eru komnar hvort
   heldur sem er.

   Ingólfur er með hatt ef og aðeins ef mýsnar eru komnar.

   Ef Hroði er kominn á kreik, þá eru mýsnar ekki komnar.

Útbúið þýðingarlykil fyrir hverja rökfærslu fyrir sig og þýðið yfir á
táknmál setningarökfræði.

.. container:: earg

   Ef Anna leikur á píanó á morgnanna, þá vaknar Jón í vondu skapi. Anna
   leikur á píanó á morgnanna nema hún fari snemma í vinnuna. Svo ef Jón
   vaknar ekki í vondu skapi, þá fór Anna snemma í vinnuna.

   Það mun annað hvort rigna eða snjóa á þriðjudaginn. Ef það rignir, þá
   verður Tómas leiður. Ef það snjóar, þá verður Tómasi kalt. Þar af
   leiðandi verður Tómas annað hvort leiður eða honum verður kalt.

   Ef Sigga mundi eftir að læra heima, þá er hún glöð, en þreytt. En ef
   hún gleymdi því, þá er hún ekki þreytt og ekki glöð. Þar af leiðandi
   er Sigga annað hvort ekki þreytt eða glöð, en ekki hvort tveggja.

Táknið „\ :math:`\eor`\ “ í setningarökfræði merkir alltaf *skarað eða*.
Hér að ofan táknuðum við *óskarað eða* með því að nota táknin
„\ :math:`\eor`\ “, „\ :math:`\eand`\ “ og „\ :math:`\enot`\ “. Er
einhver leið að tákna *óskarað eða* með því að nota einungis tvö af
setningatengjunum sem við höfum skilgreint? En eitt?

.. _`s:TFLSentences`:

Setningar í setningarökfræði
----------------------------

Setningin „Annað hvort eru jarðarber rauð eða bláber blá“ er setning á
mæltu máli, íslensku. Setningin „\ :math:`(A \eor B) \eif A`\ “ er
setning á táknmáli setningarökfræði. Þau okkar sem kunna íslensku eiga
ekki í vandræðum með að þekkja íslenskar setningar þegar við sjáum þær,
til dæmis fyrstu setninguna hér að ofan. Þó er ekki til nein formleg
skilgreining á því hvað telst vera íslensk setning og hvað ekki—og að
öllum líkindum er engin slík skilgreining möguleg.

Öðru máli gegnir um setningarökfræði. Í þessum kafla munum við
skilgreina *nákvæmlega* hvað telst vera setning í setningarökfræði og
hvað ekki. Þetta er eitt af mörgum sérkennum sem aðgreina formleg mál,
eins og setningarökfræði, frá mæltu máli, að hægt sé að gefa slíka
skilgreiningu.

Táknrunur
~~~~~~~~~

Við byrjum á að tilgreina nákvæmlega hvaða tákn eru leyfileg í setningum
í setningarökfræði. Það eru þrjár tegundir af táknum sem við notum í
setningarökfræði og við kynntumst þeim öllum hér að ofan:

.. container:: center

   ========================= ==============================================
   Grunnsetningar            :math:`A,B,C,\ldots,Z`
   með lágvísum eftir þörfum :math:`A_1, B_1,Z_1,A_2,A_{25},J_{375},\ldots`
   \                         
   Setningatengi             :math:`\enot,\eand,\eor,\eif,\eiff`
   \                         
   Svigar                    ( , )
   ========================= ==============================================

Við skilgreinum sem hvaða streng sem er af táknum setningarökfræði. Það
þýðir að við getum skrifað niður hvaða tákn sem er hér að ofan, í hvaða
röð sem er, og þá höfum við táknrunu í setningarökfræði. Takið eftir því
að við leyfum ekki íslenska stafi sem tákn í setningarökfræði.

.. _`tfl:SentencesDefined`:

Setningar
~~~~~~~~~

Í ljósi þessa er „\ :math:`(A \eand B)`\ “ táknruna í setningarökfræði,
sem og „\ :math:`\lnot)(\eor()A\eand(\enot\enot())((B`\ “. En fyrri
táknrunan er *setning* og sú seinni bara handahófskennt rugl. Við þurfum
einhverjar reglur sem segja okkur nákvæmlega hvaða táknrunur eru
setningar. Við köllum þessar reglur *myndunarreglur*.

Það liggur beint við að grunnsetningar, til að mynda „\ :math:`A`\ “ eða
„\ :math:`G_{13}`\ “ ættu að teljast setningar. Við getum myndað fleiri
setningar úr þessum með því að nota setningatengin. Með því að nota
neitun getum við smíðað „\ :math:`\enot A`\ “ og
„\ :math:`\enot G_{13}`\ “. Með því að nota og-tengið getum við smíðað,
til dæmis, „\ :math:`(A \eand G_{13})`\ “,
„\ :math:`(G_{13} \eand A)`\ “, „\ :math:`(A \eand A)`\ “ og
„\ :math:`(G_{13} \eand G_{13})`\ “. Við getum líka beitt neitun aftur
og aftur og fengið „\ :math:`\enot \enot A`\ “ og
„\ :math:`\enot \enot \enot A`\ “. Við getum líka notað tengin sitt á
hvað og fengið til dæmis „\ :math:`\enot(A \eand G_{13})`\ “ og
„\ :math:`\enot(G_{13} \eand \enot G_{13})`\ “. Möguleikarnir eru
bókstaflega óendanlega margir, og það bara þó að við notum þessi tvö
setningatengi. Raunar höfum við óendanlega margar grunnsetningar, því
lágvísarnir sem við notum eru jafn margir og náttúrulegu tölurnar.

Það er því engin leið að ætla að telja upp allar setningar sem
fyrirfinnast í setningarökfræði. Í staðinn munum við lýsa þeim reglum
sem gera okkur kleift að smíða nýjar setningar úr gömlum. Svo segjum við
að allar táknrunur sem hægt er að smíða með þessum hætti séu setningar
og aðeins þær. Tökum neitun sem dæmi: Að því gefnu að :math:`\meta{A}`
sé setning í setningarökfræði, þá er :math:`\enot \meta{A}` líka setning
í setningarökfræði. Hér höfum við búið til nýja setningu úr
:math:`\meta{A}`, nefnilega setninguna :math:`\enot \meta{A}`.

(Af hverju notum við feitletraða stafi? Við förum ítarlega yfir það hér
að neðan í §\ `5 <#s:UseMention>`__. Í stuttu máli standa þeir fyrir
hvaða setningu *sem er* í setningarökfræði. Það má því lesa þetta svona:
Tökum hvaða setningu sem er í setningarökfræði. Sú táknruna sem verður
til með að setja neitunartáknið fyrir framan þá setningu er líka
setning. Feitletruðu bókstafirnir gera setningar af þessu tagi
læsilegri.)

Svipuðu máli gegnir um hin setningatengin. Til dæmis getum við sagt að
ef :math:`\meta{A}` og :math:`\meta{B}` eru setningar í
setningarökfræði, þá er :math:`(\meta{A} \eand \meta{B})` líka setning í
setningarökfræði. Með því að búa til svona klausur fyrir öll
setningatengin, þá getum við búið til formlega skilgreiningu á því hvað
telst vera svona: Skilgreiningar á borð við þessa eru kallaðar *raktar*
(og stundum *þrepunarskilgreiningar*). Rakin skilgreining byrjar á því
að skilgreina einhver grunnþrep, í þessu tilfelli grunnsetningar, og
notar svo ákveðnar reglur til þess að smíða fleiri og fleiri dæmi úr
þeim sem þegar hafa verið búin til.

Við getum kannski fengið betri hugmynd um það hvernig þetta virkar með
að skoða dæmi, rakta skilgreiningu á því hvað það er að vera *formóðir
mín*. Fyrst skilgreinum við grunnþrep:

.. container:: ebullet

   Mamma mín telst vera formóðir mín.

svo bætum við við fleiri klausum:

.. container:: ebullet

   Ef einhver er formóðir mín, þá er móðir hennar formóðir mín.

   Ekkert annað telst vera formóðir mín.

Með því að nota þessa skilgreiningu, þá getum við auðveldlega athugað
hvort einhver sé formóðir mín: Við þurfum bara að athuga hvort
viðkomandi sé annað hvort mamma mín eða móðir einhverra af formæðrum
mínum (og ef ykkur finnst skrýtið að segja að mamma mín sé formóðir mín,
þá getum við vel breytt grunnþrepinu: það eina sem skiptir máli er að
það sé enginn vafi að grunnþrepið uppfylli skilgreininguna, sama hver
hún er. Kannski viljum við frekar segja að langamma mín sé fyrsta
formóðir mín?)

Það sama gildir um skilgreininguna okkar á því hvað telst vera setning í
setningarökfræði. Hún byggir nefnilega ekki bara upp nýjar og nýjar
setningar, hún leyfir okkur líka að athuga hvort einhver táknruna sé
setning með því að brjóta hana niður í einfaldari og einfaldari
táknrunur—og ef allar táknrunur sem við endum með að lokum eru
grunnsetningar, þá vitum við að upprunalega táknrunan var setning,
annars ekki. Skoðum nokkur dæmi.

Segjum að við viljum vita hvort :math:`\enot \enot \enot D` sé setning í
setningarökfræði. Ef við skoðum klausu tvö í skilgreiningunni okkar að
ofan, þá sjáum við að :math:`\enot \enot \enot D` er setning í
setningarökfræði, *ef* :math:`\enot \enot D` er setning í
setningarökfræði. Þá þurfum við að athuga hvort svo sé. Ef við lítum
aftur á klausu tvö, þá sjáum við að :math:`\enot \enot D` er setning, ef
:math:`\enot D` er setning. Á sama hátt er :math:`\enot D` setning ef
:math:`D` er setning. Með því að skoða klausu eitt í skilgreiningunni,
þá vitum við að :math:`D` er setning, því hún er grunnsetning. Til þess
að sjá hvort flókin eða samsett setning eins og
:math:`\enot \enot \enot D` sé grunnsetning verður við sem sagt að beita
skilgreiningunni aftur og aftur þangað til við sitjum uppi með
grunnsetningarnar sem hún er smíðuð úr.

Skoðum öllu flóknara dæmi:
:math:`\enot (P \eand \enot (\enot Q \eor R))`. Ef við skoðum klausu
númer tvö í skilgreiningunni okkar, þá vitum við að þetta er setning ef
:math:`(P \eand \enot (\enot Q \eor R))` er setning. Hún er svo setning
ef :math:`P` *og* :math:`\enot (\enot Q \eor R)` eru *báðar* setningar.
Sú fyrri er grunnsetning, og því setning, og sú seinni er setning ef
:math:`(\enot Q \eor R)` er setning. Við sjáum að svo er, því hún er
setning ef :math:`\enot Q` og :math:`R` eru báðar setningar. Það eru
þær, því :math:`\enot Q` er setning ef :math:`Q` er setning, og
:math:`Q` og :math:`R` eru báðar grunnsetningar, og því setningar.

Lærdómurinn er að þegar öllu er á botninn hvolft, þá er hver einasta
setning í setningarökfræði smíðuð úr grunnsetningum með reglunum hér að
ofan. Þegar um er að ræða setningu *aðra* en grunnsetningar, þá sjáum
við að það hlýtur að vera eitthvað setningatengi sem var síðast kynnt
til sögunnar þegar setningin var smíðuð. Við köllum það setningarinnar.
Til dæmis, þá er fyrsta „\ :math:`\enot`\ “-táknið í setningunni
:math:`\enot\enot\enot D` aðaltengi hennar, „\ :math:`\eand`\ “ í
:math:`(P \eand \enot (\enot Q \eor R))` og í setningunni
:math:`((\enot E \eor F) \eif \enot\enot G)` er „\ :math:`\eif`\ “
aðaltengi. Hér er skilgreiningin á aðaltengi, til minnis:

Aðaltengi eru mjög mikilvæg í því sem á eftir kemur og því skiptir miklu
máli að geta greint rétt hvaða tengi er aðaltengi. Eftir einhvern tíma
fær maður góða tilfinningu fyrir því, en þangað til er hægt að beita
eftirfarandi aðferð:

.. container:: ebullet

   Ef fremsta táknið í setningunni er „\ :math:`\enot`\ “, þá er það
   aðaltengið.

   Ef svo er ekki, má telja sviga. Fyrir hvernig sviga sem opnast, þ
   .e. „(“, bætum við við :math:`1` og fyrir hvern sviga sem lokast,
   þ.e. „)“, drögum við :math:`1` frá. Ef við finnum annað tengi en
   „\ :math:`\enot`\ “ þegar summan stendur nákvæmlega á :math:`1`, þá
   er það aðaltengið.

(Athugið: Við að nota þessa aðferð verður að passa að hafa *alla* sviga
með, líka þeim sem má sleppa samkvæmt venjum um sviganotkun sem fjallað
er um hér að neðan í §\ `3.3 <#TFLconventions>`__.)

Uppbygging setninganna sem þrepunarskilgreiningin tryggir verður mjög
mikilvæg þegar við förum að skoða undir hvaða kringumstæðum einhver
tiltekin setning í setningarökfræði er sönn eða ósönn. Setningin
:math:`\enot \enot \enot D` er til dæmis sönn ef og aðeins ef setningin
:math:`\enot \enot D` er ósönn, og svo framvegis þangað til við endum á
grunnsetningunum. Við munum fjalla nánar um þetta í kafla
`[ch.TruthTables] <#ch.TruthTables>`__.

Þessi uppbygging leyfir okkur líka að skilgreina og setningatengjanna.
*Hlutasetning* er setning sem er hluti af myndunarsögu setningar
samkvæmt myndunarreglunum hér að ofan, þar með talið hún sjálf. Til
dæmis er :math:`\enot \enot D` hlutasetning í
:math:`\enot \enot \enot D` og :math:`(\enot (R \eand B) \eiff Q))` er
hlutasetning í :math:`(P \eand (\enot (R \eand B) \eiff Q))`. Athugið að
ef hlutasetning er ekki grunnsetning, þá samanstendur hún sjálf af öðrum
hlutasetningum. Til dæmis er :math:`\enot (R \eand B)` hlutasetning í
:math:`(\enot (R \eand B) \eiff Q))`.

Með þetta í huga getum við skilgreint svið setningatengis: Þessi
skilgreining mun skipta meira og meira máli þegar fram líða stundir, svo
það er ágætt að hafa hana í huga framvegis. Til dæmis er svið
aðaltengisins „\ :math:`\enot`\ “ í :math:`\enot \enot \enot D` öll
setningin. Svið „\ :math:`\enot`\ “ í setningunni
:math:`(P \eand (\enot (R \eand B) \eiff Q))`, þar sem það er *ekki*
aðaltengi, er svo hlutasetningin :math:`\enot (R \eand B)` þar sem hún
*er* aðaltengi.

.. _TFLconventions:

Venjur við sviganotkun
~~~~~~~~~~~~~~~~~~~~~~

Ef við skoðum myndunarreglurnar hér að ofan, þá sjáum við að í hvert
sinn sem við myndum nýja setningu með öllum setningatengjunum nema
„\ :math:`\enot`\ “, þá setjum við sviga utan um nýju setninguna sem
myndast úr fyrri setningum. Við gerum það til þess að tryggja að nýjar
setningar séu aldrei *tvíræðar*: :math:`(\enot P \eand Q)` er ekki sama
setning og :math:`\enot(P \eand Q)`. Í fyrri setningunni er
„\ :math:`\eand`\ “ aðaltengi en í þeirri seinni er það
„\ :math:`\enot`\ “. Ef við hefðum ekki svigana utan um
:math:`(P \eand Q)` í myndunarsögu seinni setningarinnar, þá hefðum við
ekki getað gert þennan greinarmun. Við hefðum endað með
:math:`\enot P \eand Q` í báðum tilfellum. Svigarnir í
:math:`(P \eand Q)` eru því óaðskiljanlegir hluti setningarinnar.

Strangt til tekið er „\ :math:`P \eand Q`\ “ því *ekki* setning í
setningarökfræði, heldur bara *táknruna*. Það getur hins vegar verið
óttalegt vesen að fylgja þessum reglum út í ystu æsar þegar þessir
svigar skipta minna máli. Þess vegna kynnum við til sögunnar
eftirfarandi *venjur* við sviganotkun.

Í fyrsta lagi leyfum við okkur að sleppa *ystu* svigunum í setningu
þegar ekki er þörf á þeim. Við skrifum þess vegna :math:`P \eand Q` í
stað :math:`(P \eand Q)`. Við *verðum* samt að muna að setja þá aftur
inn ef við viljum mynda nýja setningu úr þessari eða nota aðferðina sem
var gefin hér að ofan við að finna aðaltengi!

Í annan stað getur verið óþægilegt að stara lengi á setningar með mörgum
svigum hverja innan um aðra. Til þess að létta álagi á sjónina munum við
líka leyfa okkur að nota hornklofa, „[“ og „]“, í stað venjulegra sviga
ef við viljum. Það verður því til að mynda enginn munur á setningunum
:math:`(P\eor Q)` og :math:`[P\eor Q]`.

Við getum svo að sjálfsögðu blandað saman þessum tveimur venjum. Við
getum þá umritað setninguna

.. math:: (((H \eif I) \eor (I \eif H)) \eand (J \eor K))

\ á einfaldari hátt sem

.. math:: \bigl[(H \eif I) \eor (I \eif H)\bigr] \eand (J \eor K)

Sú síðari er auðveldari í lestri og mun hægara er að sjá hvert svið
setningatengjanna er. Ég minni samt aftur á að þetta eru bara venjur og
að einungis fyrri táknrunan er setning í setningarökfræði, *strangt til
tekið*. Takið sérstaklega vel eftir því að talningaraðferðin til að
finna aðaltengi setningarinnar virkar *ekki* á þá seinni. Til að nota
aðferðina má ekki sleppa neinum svigum.

Segið til um (a) hvort eftirfarandi táknrunur séu setningar í
setningarökfræði, *strangt til tekið* og (b) hvort þær séu setningar að
teknu tilliti til svigavenjanna.

.. container:: earg

   :math:`(A)`

   :math:`J_{374} \eor \enot J_{374}`

   :math:`\enot \enot \enot \enot F`

   :math:`\enot \eand S`

   :math:`(G \eand \enot G)`

   :math:`(A \eif (A \eand \enot F)) \eor (D \eiff E)`

   :math:`[(Z \eiff S) \eif W] \eand [J \eor X]`

   :math:`(F \eiff \enot D \eif J) \eor (C \eand D)`

| Eru til setningar í setningarökfræði sem hafa engar grunnsetningar?
  Útskýrið svarið.
| Segið til um hvert svið hvers setningatengis í setningunni hér að
  neðan er:

.. math:: \bigl[(H \eif I) \eor (I \eif H)\bigr] \eand (J \eor K)

Við sáum í hluta §\ `3.2 <#tfl:SentencesDefined>`__ að til er aðferð til
að finna aðaltengið í hvaða setningu sem er. Reynið að útskýra *hvers
vegna* aðferðin virkar alltaf.

Setningatré
-----------

Hér að ofan gáfum við rakta skilgreiningu á því hvað telst vera setning
í setningarökfræði. Þessar reglur segja í grófum dráttum tvennt: að (a)
til séu grunnsetningar sem eru setningar, og (b) ef við höfum tvær
setningar, þá getum við tengt þær saman með setningatengi og búið til
nýja setningu (nema ef um er að ræða neitunartengið, þá er ein setning
nóg). Allar setningar í setningarökfræði eru búnar til svona.

Við getum því alltaf athugað hvort einhver táknruna sé setning með því
að finna aðaltengið í meintri setningu, skoða svo þær setningar sem þær
tengja saman og svo áfram þangað til við komum að grunnsetningunum. Ef
við endum á grunnsetningum og hvert skref er rétt, þá er táknrunan
setning. En eins og við sáum að ofan, þá er þetta ekki endilega alltaf
svo augljóst þegar um er að ræða flóknar setningar.

Það er sem betur fer til aðferð sem sýnir þetta ferli myndrænt með
svokölluðum . Skoðum einfalt dæmi, setninguna :math:`P \eand \enot Q`.
Setningatréð fyrir þessa setningu lítur svona út:

.. container:: center

   ] ]

Setningatréð sýnir það myndrænt sem annars þyrfti langt mál að útskýra.
Það er búið til með því að taka aðaltengið í setningunni og skrifa
setningarnar sem það tengir saman fyrir neðan með strikum á milli. [1]_
Þetta er svo endurtekið fyrir nýju setningarnar þangað til bara
grunnsetningar eru eftir. Ef við lesum svo tréð að neðan og upp, þá
getum við í hverju skrefi vísað í einhverja myndunarreglu um af hverju
það er leyfilegt skref. Fyrst eru :math:`P` og :math:`Q` grunnsetningar,
og því leyfilegar samkvæmt reglunum. Því næst er :math:`\enot Q` smíðuð
úr :math:`Q`, samkvæmt myndunarreglunni um :math:`\enot` og loks eru
:math:`P` og :math:`\enot Q` settar saman samkvæmt myndunarreglunni um
:math:`\eand` svo úr verði :math:`P \eand \enot Q`.

Hver einasta setning í setningrökfræði hefur eitt (og bara eitt!) rétt
myndað setningatré og táknrunur sem eru ekki setningar hafa ekkert slíkt
tré. Við þekkjum ógild tré á því að í að minnsta kosti einu „laufi“ er
ekki setning samkvæmt myndunarreglunum. :math:`P\enot` er til dæmis ekki
setning og er því tréið hér að neðan ógilt:

.. container:: center

   ]

Hér er spurningamerkið bara til að undirstrika það að engin leið er til
að mynda :math:`P¬` samkvæmt myndunarreglunum). Hér eru nokkur önnur
dæmi um setningatré:

.. container:: center

   ] ] [.R ] ]

   ] ]

   ] [.P ] ]

Einhver gæti bent á eftirfarandi tvö tré sem mótdæmi við þeirri
fullyrðingu að hver setning hafi einungis eitt gilt tré:

.. container:: center

   ]

   ] ]

En einungis tréð vinstra megin er gilt tré fyrir þessa setningu.
Setningin efst í trénu hægra megin er ekki rétt mynduð úr setningunum
beint fyrir neðan, en ástæðan fyrir því sést best ef við höfum í huga að
það er bara *venja* að sleppa ystu svigunum í setningu. Í raun og veru
erum við að búa til tré fyrir setninguna :math:`(\enot P \eif Q)` og þar
er „\ :math:`\eif`\ “ aðaltengið. Ef við myndum vilja búa til tréð til
hægri, þá þyrftum við að byrja með setninguna :math:`\enot(P \eif Q)`.

Búið til setningatré fyrir eftirfarandi setningar:

.. container:: earg

   :math:`P \eor (\enot Q \eif P)`

   :math:`\enot (P \eor (\enot Q \eand P))`

   :math:`\enot \enot \enot \enot F`

   :math:`(A \eif (A \eand \enot F)) \eor (D \eiff E)`

   :math:`[(Z \eiff S) \eif W] \eand [J \eor X]`

   :math:`F \eiff (\meta{A}\enot D \eif J) \eor (C \eand D)`

.. _`s:UseMention`:

Notkun og umtal
---------------

Í þessum kafla höfum við mikið talað *um* setningar. Í þessum hluta ætla
ég að útskýra mikilvægan—og almennan—greinarmun sem gerður er þegar við
tölum *um* mál, bæði mælt mál, eins og íslensku, og formleg mál, eins og
setningarökfræði. Það er greinarmunurinn á *notkun* og *umtali*.

Notkun gæsalappa
~~~~~~~~~~~~~~~~

Skoðum eftirfarandi tvær setningar:

.. container:: ebullet

   Guðni Th. Jóhannesson er forseti Íslands.

   Stafarunan „Guðni Th. Jóhannesson“ er 18 bókstafir og inniheldur
   punkt.

Þegar við tölum um forseta Íslands þá *notum* við nafnið „Guðni“. Þegar
við tölum *um* nafnið sjálft, ekki manneskjuna sem ber það, þá setjum
við gæsalappir utan um það: „Guðni“ er fimm stafir.

Þessi greinarmunur er almennur. Þegar við tölum um hluti í heiminum, þá
notum við til þess orð. En þegar við viljum tala um orðin sjálf, þá
þurfa þau að koma fyrir í setningunum sem notaðar eru til að tala um
þau. Við þurfum þess vegna að gefa til kynna með einhverjum hætti að við
séum að tala um orðin, fremur en að nota þau. Algeng venja í þessu skyni
er að nota gæsalappir: Við setjum gæsalappir utan um orð þegar við tölum
*um* þau, en engar þegar við *notum* þau. Stundum eru orð sem verið er
að tala um skáletruð: *Guðni* er fimm stafir.

En þetta þýðir að þessi setning hér fyrir neðan

.. container:: ebullet

   „Guðni“ er forseti.

segir að orðið „Guðni“ sé forseti. Það er ósatt, ef við notum gæsalappir
á þennan hátt. *Maðurinn* Guðni er forseti, ekki nafnið sem hann ber. Á
sama hátt er

.. container:: ebullet

   Guðni samanstendur af einum hástaf og fjórum lágstöfum.

líka ósatt: Guðni samanstendur ekki af bókstöfum, enda er hann
manneskja, og er því meginuppistaðan í honum kolefni og vatn. Eitt dæmi
að lokum:

.. container:: ebullet

   „ ‘Guðni’ “ er nafnið á „Guðni“.

Þetta er dálítið skrýtin setning. En ef við lítum á gæsalappir eins og
við höfum gert hér, þá er táknrunan til vinstri nafnið á nafni og hægra
megin nafn (við notum öðruvísi gæsalappir til aðgreiningar þegar
gæsalappir eru innan í öðrum). Setning af þessu tagi sést líklega hvergi
nema í kennslubókum í rökfræði, en hún er engu að síður sönn.

Til að fyrirbyggja misskilning er vert að taka fram að þessar gæsalappir
eru ekki notaðar til að gefa til kynna að það sem stendur innan þeirra
sé bein tilvitnun í einhvern annan. Gæsalappir eru vissulega oftast
notaðar þannig, en hér notum við þær til að gefa til kynna að við séum
ekki að tala um einhvern hlut, til dæmis, heldur nafn hlutarins eða
orðið yfir þann hlut.

Viðfangsmál og framsetningarmál
~~~~~~~~~~~~~~~~~~~~~~~~~~~~~~~

Þessar venjur um notkun gæsalappa munu skipta okkur miklu máli. Markmið
okkar er að lýsa formlegu máli, setningarökfræði, og þess vegna verðum
við oft að *tala um* táknrunur sem koma fyrir í henni.

Þegar við tölum um mál köllum við málið sem við erum að tala um .
Viðfangsmál okkar í þessari bók, enn sem komið er, er
*setningarökfræði*. Við köllum málið sem við notum til þess að tala *um*
viðfangsmálið . Framsetningarmálið sem við notum í þessari bók er
*íslenska*—kannski ekki sú sem flestir tala, enda notum við sérstakan
orðaforða til að tala um rökfræði, en íslenska samt.

Við höfum notað skáletraða hástafi úr latneska stafrófinu til að tákna
grunnsetningar setningarökfræði:

.. math:: A, B, C, Z, A_1, B_4, A_{25}, J_{375},\ldots

Þær eru setningar í viðfangsmálinu. Þær eru ekki setningar á íslensku.
Þess vegna er villandi, og strangt til tekið ekki rétt að skrifa, til
dæmis:

.. container:: ebullet

   :math:`D` er grunnsetning í setningarökfræði.

Markmiðið með þessari setningu er samt greinilega að segja eitthvað á
íslensku um viðfangsmálið, setningarökfræði. En „\ :math:`D`\ “ er
setning á máli setningarökfræði, og ekki hluti af íslensku (nema sem
bókstafur). Setningin hér að ofan er því álíka vitlaus og þessi:

.. container:: ebullet

   Snow is white er setning á ensku.

Hér væri rétt að skrifa:

.. container:: ebullet

   „Snow is white“ er setning á ensku.

Af sömu ástæðu hefði ég átt að skrifa hér að ofan:

.. container:: ebullet

   „\ :math:`D`\ “ er grunnsetning í setningarökfræði.

Boðskapurinn er að þegar við viljum tala um setningar eða táknrunur á
máli setningarökfræði, á íslensku, þá þurfum við að gefa til kynna að
við séum að tala *um* þær, ekki að *nota* þær. Til þess notum við
gæsalappir (eða, eins og við gerum stundum, að hafa þær inndregnar á
miðri blaðsíðu). En oft er hins vegar alveg ljóst hvort um er að ræða
notkun eða umtal og þess vegna höfum við leyft okkur, eins og nefnt var
hér að ofan, að sleppa gæsalöppum ef engin hætta er á misskilningi og
textinn verður læsilegri.

Feitletraðir stafir, gæsalappir, og samsetning
~~~~~~~~~~~~~~~~~~~~~~~~~~~~~~~~~~~~~~~~~~~~~~

Við viljum hins vegar ekki bara tala um *tilteknar* táknrunur í
setningarökfræði. Við viljum tala um *hvaða* setningu *sem er* í
setningarökfræði. Þetta höfum við þurft að gera nú þegar, þegar við
skilgreindum myndunarreglurnar fyrir setningar í setningarökfræði
(§\ `3 <#s:TFLSentences>`__). Ég notaði feitletraða stafi til þess:

.. math:: \meta{A}, \meta{B}, \meta{C}, \ldots

Þessir stafir eru ekki hluti af setningarökfræði, viðfangsmálinu. Þetta
eru tákn sem við bætum við framsetningarmálið til þess að eiga hægara
með að tala um hvaða setningu sem er í setningarökfræði. Við köllum þau
. Þörfin fyrir þær sést ágætlega þegar við skoðum klausu tvö í
myndunarreglunum:

.. container:: earg

   Ef :math:`\meta{A}` er setning, þá er :math:`\enot\meta{A}` líka
   setning.

Hér erum við að tala um hvaða setningu sem er í umsagnarökfræði.
:math:`\meta{A}` stendur því fyrir óendanlega margar setningar í
setningarökfræði, til dæmis :math:`P`, :math:`Q`, :math:`P \eand Q`,
:math:`(P \eand Q) \eif R` eða :math:`\enot((P \eand Q) \eif R)`.
Klausan segir okkur að við getum tekið hvaða setningu sem er og sett
neitun fyrir framan hana. Ef við hefðum á hinn bóginn skrifað

.. container:: ebullet

   Ef „\ :math:`A`\ “ er setning, þá er „\ :math:`\enot A`\ “ líka
   setning.

þá hefði klausan ekki sagt okkur neitt um hvort „\ :math:`\enot B`\ “
væri setning, eða „\ :math:`\enot \enot A`\ “ eða
:math:`\enot((P \eand Q) \eif R)` enda er „\ :math:`A`\ “ er bara ein
tiltekin grunnsetning. Við setjum þetta hér til minnis: En hér vaknar
spurning varðandi gæsalappanotkun. Við notuðum engar gæsalappir í
myndunarreglunum, hefði það verið nákvæmara?

Vandkvæðin eru þessi: táknrunan í bakliðnum,
þ.e. „\ :math:`\enot \meta{A}`\ “, er ekki setning á framsetningarmálinu
því „\ :math:`\enot`\ “ kemur fyrir í henni. Við gætum þess vegna prófað
að skrifa:

#. Ef :math:`\meta{A}` er setning, þá er „\ :math:`\enot\meta{A}`\ “
   líka setning.

En hér erum við engu bættari. Táknrunan „\ :math:`\enot\meta{A}`\ “ er
ekki setning í setningarökfræði, því :math:`\meta{A}` tilheyrir
framsetningarmálinu.

Strangt til tekið erum við að reyna að segja eitthvað á borð við þetta:

#. Ef :math:`\meta{A}` er setning, þá er táknrunan sem fæst við að setja
   táknið „\ :math:`\enot`\ “ fyrir framan :math:`\meta{A}` líka
   setning.

Þetta væri hárrétt, en dálítið flókið og langt.

Við viljum forðast þetta og þess vegna tökum við einfaldlega upp þá
venju að lesa samsettar táknrunur á borði við
„\ :math:`\enot \meta{A}`\ “ líkt og um samsetningu tákna væri að ræða.
Strangt til tekið látum við táknrununa „\ :math:`\enot \meta{A}`\ “ í
framsetningarmálinu því standa fyrir eftirfarandi (í viðeigandi klausu í
myndunarreglunum):

   táknrunan sem fæst við að setja táknið „\ :math:`\enot`\ “ fyrir
   framan :math:`\meta{A}`

Svipaðar breytingar þyrfti að gera á hinum táknrununum,
„\ :math:`(\meta{A} \eand \meta{B})`\ “,
„\ :math:`(\meta{A} \eor \meta{B})`\ “, o.s.frv. [2]_

Gæsalappanotkun í rökfærslum
~~~~~~~~~~~~~~~~~~~~~~~~~~~~

Eitt helsta markmið okkar með setningarökfræðinni er að greina
rökfærslur og um það fjallar
`[ch.TruthTables] <#ch.TruthTables>`__. kafli. Í mæltu máli tjáum við
forsendur rökfærslu með setningum. Það sama gildir um niðurstöðuna. Við
getum þýtt slíkar setningar yfir á táknmál setningarökfræði. En í
táknmáli setningarökfræði er ekkert tákn sem stendur fyrir „þar af
leiðandi“ og önnur svipuð orðasamband, og því engin leið fyrir okkur að
merkja hvaða setning er *forsenda* og hvaða setning er *niðurstaða*.

Hvað getum við tekið til bragðs? Við kynnum til sögunnar nýtt tákn í
*framsetningarmálinu*. Segjum til dæmis að við viljum segja niðurstöðu
ákveðinnar rökfærslu leiði af ákveðnum forsendum. Segjum líka að
forsendurnar séu :math:`\meta{A}_{1}, \ldots, \meta{A}_{n}` og
niðurstaðan sé :math:`\meta{B}`. Þá munum við skrifa:

.. math:: \meta{A}_{1}, \ldots, \meta{A}_{n} \therefore \meta{B}

Það sem táknið „\ :math:`\therefore`\ “ gerir er að gefa til kynna hvaða
setningar eru forsendur og hvaða setningar eru niðurstaða. Feitletruðu
bókstafirnir standa svo fyrir hvaða setningar í umsagnarökfræði sem er.

Þetta tákn, „\ :math:`\therefore`\ “ er *ekki* tákn í umsagnarökfræði,
heldur í viðfangsmálinu. Maður skyldi því halda að rétt væri að setja
gæsalappir utan um setningarnar sitthvoru megin við það. Það væri
skynsamlega hugsað, en það væri erfitt að lesa og enn meira vesen að
skrifa. Við segjum því bara að þess sé ekki þörf, rétt eins og við
gerðum með ystu svigana hér að ofan, og segjum að

.. math:: A, A \eif B \therefore B

*án allra gæsalappa*, standi fyrir rökfærslu þar sem forsendurnar eru
táknaðar með „\ :math:`A`\ “, „\ :math:`A\eif B`\ “ og niðurstaðan með
„\ :math:`B`\ “. Það er ólíklegt að valda misskilningi.

.. [1]
   Hér fylgum við þeirri venju að byrja að draga strikin fyrir neðan
   aðaltengið, nema þegar um er að ræða neitun. Þá gerum við það beint
   fyrir neðan setninguna.

.. [2]
   Bandaríska heimspekingnum og rökfræðingnum W. V. O. Quine var mjög
   umhugað um að gera alltaf skýran greinarmun á notkun og umtali og
   hefði litið þessa venju sem við höfum tekið upp hér alvarlegum augum.
   Hann var þó sammála því að (2\ \ :math:`''`) sé heldur flókin og
   þunglamalegur ritháttur og kynnti hann því til sögunnar nýjan rithátt
   sem einfaldar málin töluvert. Tillaga Quines var að skrifa: „Ef
   :math:`\meta{A}` er setning, þá er
   :math:`\ulcorner \enot\meta{A}\urcorner` líka setning“.

   Hér merkja þessir skrýtnu hornklofar (:math:`\ulcorner`
   :math:`\urcorner`) að táknið :math:`\enot` eigi að vera skeytt saman
   við táknið sem :math:`\meta{A}` stendur fyrir. Þetta kemur því á sama
   stað niður.
